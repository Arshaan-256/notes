# Emacs Chat: Bastien Guerry (org-mode)

Uyku düzenimi düzenli olarak bozma alışkanlığım olduğundan, dün sabaha karşı
Reddit'te dolanırken Sascha Chua'nın Emacs Chat serisine denk geldim. İtiraf
etmeliyim ki Emacs topluluğunu sadece haftada birkaç kere /r/emacs/ aracılığıyla
takip ettiğim için Emacs topluluğunun *ağır abileri* konusunda pek bilgim yok
-- bir nevi Kenneth Reitz'ı tanımayan Python programcısı gibiyim. org-mode'u
zamanında deneyip "not tutma gibi basit bir işlem için bu kadar karmaşaya gerek
yok" deyip GitHub issuelarını kullanmaya başlamıştım. Bastien'in blogundaki
"Learn Emacs Lisp in Y minutes" yazısını birkaç ay önce okuyup beğendiğimden
hadi bir dinleyeyim dedim, iyi ki de dinlemişim. 50 dakika ayırıp dinlemeye
üşenenler için aklımda kalan kısımlarını paylaşmak istedim.

---

References

http://sachachua.com/blog/2013/05/emacs-chat-bastien-guerry/

Adamın hikayesi çok eğlenceli. Felsefe eğitimi almış. Bildiği tek programlama dili Emacs Lisp, programlamayla çocukluğunda ilgilenip bırakmış, org-mode'un core developerlarından ve bir süre maintainerlığını yapmış(org-mode kullanıcılarından çikolata gibi hediyeler alıyormuş), bu sıralar da Clojure listelerini okuyup Clojure öğreniyor. 
