# Anarşizm Neyi Savunur?

*Emma Goldman*

> Kitabı okurken aldığım notları bölümlere ayırarak burada derledim. Birinci
> bölüm önsoz olarak geçtiğinden yer vermedim.

Teizm insan zihnine bir hakaret, ateizm ise hayatın, güzelliğin ve insan
bilincinin en güçlü biçimde ve ebediyen onanmasıdır. Vatanseverlik, dünyamızın
her biri demir parmaklıklarla çevrili, küçük parçalara bölünmüş olduğunu ve
bazı özel parçalarda doğma şansına sahip olanların, üstünlüklerini başka
parçalarda yaşayanlara göstermek için onlara savaş açma ve onları öldürme
hakları olduğunu öngörür. Anarşizm insanın ufkunu açıp onu özgürleştiren bir
güçtür; insanlara kendi yeteneklerine güvenmeyi, herkesin eşit ve güvenlikle
olacağı bir hayat uğruna mücadele etmeyi, tek birimiz bile tutsaksak
hiçbirimizin özgür olamayacağını öğretir.

## 2) Anarşizm Gerçekte Neyi Savunur?

> Ben bir Anarşistim! Bu yüzden yönetmeyeceğim ve yönetilmeyeceğim!

*John Henry Mackay*

İnsan, yalnızca emeğinin ürünleri üzerinden değil, yaptığı şeylere olan ilgisi
ya da tutkusu, özgür inisiyatif ve orijinallik gücü bağlamında da soyguna
uğrayabilir.

Eğer insan, hayatının otuz yılı boyunca pamuk eğirmeye, maden kazmaya ya da yol
yapmaya mahküm edilmişse, orada zenginlikten bahsedilemez. İnsanın dünyaya
verebildiği, renksiz ve tiksindiri bir varoluşu (*yaşamak için fazla zayıf,
ölmek için fazla korkak*) yansıtan kurşuni, çirkin şeylerden ibarettir.

Kusursuz kişilik, -ilham, istek ve yaratıcı bir güç olarak çalışmaya yönelik
derin ilginin sonucunda- sanatçının resim ya da bilimcinin keşif yapması gibi
masa yapan, ev inşa eden ya da toprağı sürendir.

Yönetimin tanrısal hakka ya da çoğunluğun egemenliğine dayanması bir şey
değiştirmez. Amacı, öncelikli olarak bireye mutlak anlamda boyun eğdirmektir.

> Devlet yalnızca, isteklerine uyulmasını ve hazinesinin dolmasını sağlayacak
> niteliklerin halkın içine yerleşmesini amaçlar.

*Ouida*

Devlet, iki duvar arasındaki düz çizgide mahçup bir şekilde yürüyen bir koyun
sürüsü gibi monoton, itaatkar, renksiz, ruhsuz bir halka ihtiyaç duyar.

Otorite ve kanunun en gülünç mazereti, suçu azaltmak için hizmet verdikleri
iddiasıdır. Yazılı ve doğal bütün yasaları çiğneyen, vergi adı altında
hırsızlık yapan, savaş ve idam cezası biçiminde cinayet işleyen en azılı suçlu
olması bir yana Devlet, suçla mücadele konusunda kesinlikle işlemez bir hal
almıştır. Kendi yarattığı korkunç belayı yok etmek, olmadı en aza indirmek
konusunda bütünüyle başarısız olmuştur.

Günümüzde iktisadi, siyasal, toplumsal, ahlaki her kurum, insanın enerjisini
yanlış kanallara yönlendirmek için elbirliği ettiği sürece; çoğu kişi nefret
ettiği şeyler yapmaya, tiksindikleri hayatları yaşamaya devam ettikleri sürece,
suç kaçınılmaz olacaktır ve kanunlardaki emirler suçu yok etmeye değil,
yalnızca arttırmaya yol açacaktır.

Anarşizm çalışmayı, bir keyif, güç, renk, gerçek uyum aracına dönüştürmeyi ve
böylelikle en yoksul kişinin bile işinde eğlence bulabilmesini hedefler.

Anarşizm, insan gelişimini engelleyen her şeye karşı hangi biçimde olursa olsun
isyan ruhunu destekler.

Siyaset arenası insana mankafa ya da düzenbaz olmak dışında bir alternatif
bırakmaz.

## 3) Bir Anarşistin Hayata Bakışı

Onlara hayatın, insanı kendi suretinden yaratan beceriksiz bir Tanrı'nın
üzerlerine musallat ettiği bir lanet olduğu öğretilmemiş midir? Bu yüzden çoğu
insan, hayatı öteki dünyadaki cennete doğru giden bir nevi basamak olarak
görür.

Beşiktan mezara kadar hiç kimse, onu cezalandıracak, hapse tıkacak ya da yaşama
hakkını elinden alacak, var oluşunun koşullarını kendisine dayatacak gücü
elinde bulunduran bir başkasının emirleri, kaprisleri ya da isteklerine boyun
eğmek zorunda olduğu sürece güvende ev emniyette olamaz.

Anarşizm, insanlığa ve onun potansiyellerine inanmak üzerine kurulmuştur.

Anarşizm, olmuş bitmiş bir teori değildir. Anarşizm'in canlı canlı bütün hayatı
saran bir ruhu vardır. Bu yüzden ben, toplumun belli bir bölümüne hitap
etmiyorum: Sadece işçilere seslenmiyorum. Üst sınıflara da sesleniyorum,
aslında onların işçilerden fazla aydınlanmaya ihtiyaçları var.

## 4) Benim İnandığım

### Mülkiyete dair

Dünyanın kötüye gitmesinin esas sebepleri şunlardır:

1. İnsan emeğini satmak zorundadır;
2. Emeğini satan insanın istekleri ve muhakemesi, efendisinin isteklerinden
   sonra gelir.

Anarşizm, bu aşağılayıcı ve küçük düşürücü durumu yok edecek tek felsefedir.
Anarşizm, insanın yaptığı işin karakterini ve koşullarını, yalnız ve ancak
insanın gelişimi, fiziksel refahı, gizli vasıfları ve mizacıyla belirlemesi
gerektiğini söyleyerek başka bütün teorilerden ayrılır.

### Hükümetlere dair

Ben inanıyorum, hatta aslında biliyorum ki, insanın düşündükleri ve yaptıkları
iyi ve güzel olan ne varsa, bunların hepsi hükümetlere rağmen vardır, onlar
sayesinde değil.

Suçların yüzde doksanı, kökü ekonomik eşitsizliğimizden beslenen düzen suçları.

### Militarizme dair

> Asker, bir profesyonel insan katilidir. Asker, sevdiği için, vahşinin yaptığı
> gibi (doğallıkla) ya da tutkuyla, katil gibi öldürmez. O, soğukkanlıdır,
> mekaniktir, üstlerinin itaatkar ailetidir. Komutanının emriyle nedenini ve
> niçinini sormaksızın, düşünmeksizin boğaz kesmeye, koşmaya koyun gibi
> hazırdır.

*Tolstoy*

Bize barışı getireceği vaadiyle daha fazla savaş gemisine ve silaha yapılan
bunca harcamanın varacağı nokta, "huzurlu insan, en iyi silahlanandır" savının
sergilediği saçmalıktan başka bir şey değildir. Aynı tutarsızlık, şiddeti
savunduğu gerekçesiyle Anarşizme karşı olan, ama Amerikan ulusunun savunmasız
düşmanların üzerine uçan makinelerle, bombalar ve dinamitler yağdıracağı
düşüncesinden de büyük keyif alan bazı barış taraftarları için de söz
konusudur.

### Kilise'ye dair

Din, insanın doğal fenomenlerin aslını çözmedeki zihni yetersizliğinden
kaynaklanan bir hurafedir. Kilise, her zaman ilerlemenin önüne engel olarak
çıkmış bir örgütlü kurumdur.

### Evliliğe ve aşka dair

Evlilik, Devlet'i ve Kilise'yi her yönüyle besleyen bir kurumdur; hayatın
insanları geliştirip incelten bir alanda tuzağa düşürmek hem Devlet'in hem de
Kilise'nin eski çağlardan beri hiç bıkmadan peşinden kovaladığı bir av
olmuştur.

Evlilik genellikle salt ekonomik bir düzenlemedir; kadına süresi ömür boyu olan
bir sigorta poliçesi sağlar, erkeğe de kendi türünü devam ettirmesini
sağlayacak tatlı bir oyuncak. Yani evlilik, ve bu yolla sağlanan eğitim
düzeneği, kadını asalakça, bağımlı olarak ve çaresiz bir hizmetkarmış gibi
sürdüreceği bir hayata hazırlarken, erkeğe biri insanın hayatını tapulu mülkmüş
gibi sahiplenme hakkını tanır.

Ben, kadınlar kendi kurtuluşlarının altına imzalarını attıklarında, kadının ilk
bağımsızlık bildirgesinin, cebinde ne kadar para olduğuna bakarak değil, kalbi
ve zihnine duyduğu hayranlıkla bir erkeği sevmek olacağına inanıyorum. Kadının
ikinci bağımsızlık bildirgesi de, dış dünyayı araya sokmadan kendi aşkının
peşine takılma hakkına sahip çıkması olacaktır. Üçüncü ve en önemli
bildirgeyse, mutlak bir hak olan özgürce annelik hakkının tanınmasıdır.

## 5) Siyasal Şiddetin Psikolojisi

> Baylar, vereceğiniz ceza pek umrumda değil, çünkü bu topluluğa akıl gözüyle
> baktığımda, gülümsemekten kendimi alamıyorum; madde içinde yitmiş atomlar
> gibi görünüyorsunuz ve yalnızca omuriliğinizde bir uzama gerçekleştiği için
> sahip olduğunuz akıl yürütmenizle, türdeşlerinizden birini yargılama hakkını
> kendinizde görüyorsunuz.

*Auguste Vaillant*

> Ben Tanrı'ya inanırdım; fakat insanlar arasında bu kadar büyük bir eşitsizlik
> olduğunu görünce, insanı yaratanın Tanrı değil, Tanrı'yı yaratanın insan
> olduğu gerçeğini kabullendim. Ve mülklerine saygı gösterilmesinin
> isteyenlerin, cennet ve cehennemin var olduğu vaazından ve halkı cahil
> bırakmaktan hayati çıkarları olduğunu keşfettim.

*Santa Caserio*

## 6) Hapishaneler: Toplumsal Bir Suç ve Başarısızlık

Havelock Ellis'e göre, bu zaman ve mekanın siyasi suçlusu, başka bir çağda
kahraman, şehit ya da aziz olabilir. Lombroso, siyasi suçluyu insanlığın
ilerleme hareketinin gerçek habercisi olarak adlandırır.

> Öfkeli suçlu genellikle, büyük, hak etmediği bir haksızlık karşısında adaleti
> kendi getirmeye çalışan erdemli ve dürüst biridir.

*Havelock Ellis*

> Bir çocuk ne kadar suçlu sayılabilirse, deli suçlu da o kadar suçlu olabilir,
> çünkü bir bebek ya da hayvanın zekasına sahiptir.

*Havelock Ellis*

Hukuk belki bu durumu kabul ediyor, ama bunu sadece çok aşikar olan nadir
vakalarda ya da sanığın zenginliği akıl hastalığı lüksüne yettiği zaman
uyguluyor.

Quetelet'e göre, toplum suçun hazırlayıcısıve suçlular, bu suçları ifa eden
araçlardır. Lacassagne'ye göre, "toplumsal çevre suçluluğun yetiştirildiği
ortamdır; suçlu, mayalanmasına yol açan ortamı bulduğunda önem arz eden
mikroptur; *her toplum hak ettiği suçluları bulur*."

Edawrd Carpenter, ağır suçların altıda beşinin bir çeşit mülkiyet ihlali
olduğunu hesaplıyor; ama bu, oldukça düşük bir rakamdır. Kapsamlı bir inceleme,
on suçtan dokuzunun doğrudan ya da dolaylı olarak iktisadi ya da toplumsal
adaletsizliklerimizle, acımasız sömürü ve hırsızlık sistemimizle
ilişkilendirilebileceğini gösterecektir.

Bir mahküm Bay Davitt'e şöyle demiş:

> Toplumun yasaları, dünyanın zenginliğinin az sayıdaki kodamana gitmesini
> sağlarken, insanlığın daha büyük bir kısmının haklarından ve fırsatlardan
> mahrum bırakılması amacıyla uydurulmuştur. Hak ettiğinden fazlasını
> alanlardan onlarınkine benzer araçlarla geri aldım diye beni niçin
> cezalandırsınlar ki?

Aynı kişi ekliyor:

> Din, ruhtan bağımsızlığını çalar; vatanseverlik, dünyanın aptalca
> tapınmasıdır; çünkü halkın iyiliği ve barışı kar uğruna feda edilirken, doğal
> arzular dizginlensin diye ülke yasaları bizim varoluş yasamızın görünür
> ruhuyla savaşır. Bu durumla kıyaslandığında, hırsızlık onurlu bir uğraştır.

İlkel insanın doğal dürtüsü olarak kötülüğe karşılık vermek, intikam almak
artık demode oldu. Bunun yerine, cesaret ve yürekten yoksun uygar insan,
kendisinin artık yapacak yiğitliğe ya da tutarlılığa sahip olmadığı şeyi
Devletin yapmaya hakkı olduğu gibi ahmakça bir inançla kötülüklerin öcünü alma
görevini örgütlü bir aygıta devretmiştir.

Bizzat kendileri ücretli köleler olan işçilerin, mahkümların çalışmasına karşı
çıkışını düşününce mevcut toplumdan fazla bir şey beklemek anlamsız geliyor.

## 8) Francisco Ferrer ve Modern Okul

Amerikadaki Cumhuriyetçilik, kazanılmış hakları, emperyalizmi, yolsuzluğu ve
özgürlüğe benzeyen her şeyin ortadan kaldırılmasını destekler. Onun ideali,
McKinley'in yapmacık, sürüngen itibarı ile Roosevent'in acımasız kibridir.

Söz konusu ordu karşıtı ayaklanma hiçbir şekilde örgütlenmiş bir eylem değildi;
daha önce yaşanan pek çok devrimci durum gibi, bu olay da katılan insanlar için
bile şaşırtıcı oldu. Örneğin, Barselona halkı dört gün boyunca şehri
kontrolünde tuttu ve turistlerin anlattığına göre, bu dört gün boyunca daha iyi
bir düzen ya da huzur ortamı oluşturulamadı. İnsnalar öylesine hazırlıksızlardı
ki, vakit geldiğinde ne yapacaklarını bilmiyorlardı. Bir anlamda 1871
Kömünü'ndeki Paris halkı gibiydiler. Onlar da hazırlıksızdı. Açlıktan ölürken,
ağzına kadar erzak dolu depoları koruyorlardı. Burjuvazinin çaldığı paraları
sakladığı Fransa Merkez Bankası'nı korumak için nöbetçiler yerleştirmişlerdi.
Barselonalı işçiler de kendi efendilerinin çalıntı mallarına göz kulak oldular.

Ezilenlerin aptallığı ne kadar acıklı; ne kadar trajik! Fakat bu prangalar
o kadar derin biçimde etine işlemiş olmasa, yine de onları kırar mıydı?
Otoritenin, hukukun, özel mülkiyetin dehşeti ruhuna yüzlerce kez işlemiş -öyle
hazırlıksız, birdenbire nasıl onu söküp atsın ki?

Ferrer'in modern eğitime dair fikirleri:

> Okurlarımın dikkatini şu düşünceye çekmek istiyorum: Eğitimin bütün değeri,
> çocuğun fiziksel, entelektüel ve ahlaki iradesine duyulan saygıya dayanır.
> Nasıl ki bilimde olgular olmadan kanıtlama mümkün değilse, çocuğun amacına
> yön veren ve kendisini yalnızca bu amacı desteklemekle sınırlayan her tür
> dogmatizmden arınmadan gerçek eğitim de mümkün değildir. Çocuğun amacını
> değiştirmekten daha kolay ve ona saygı duymaktan daha zor bir şey yoktur.
> Eğitim her zaman empoze edici, ihlal edici, kısıtlayıcı olmuştur; gerçek
> eğitmen, çocuğu öğretmenin kendi fikirlerinden, kendi özel heveslerinden en
> iyi şekilde koruyabilen; çocuğun enerjisini en iyi şekilde açığa çıkarabilen
> kişidir.

#### Kitaplar

* The Menace of the Police (Hugh C. Weir)
* The Criminal (Havelock Ellis)
* The Turn of the Balance (Brand Whitlock)
