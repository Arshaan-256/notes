# Anarşizm Üzerine

*Marx & Engels*

* "Hükümetlere şunu açıklamalıyız: Biz, sizin, proleterlere karşı yöneltilmiş
  bir silahlı güç olduğunu biliyoruz; biz, size karşı, olanak bulunduğu sürece
  barışçıl araçlar, ve kaçınılmaz olduğu zaman da silah kullanacağız."
* Devlet, ancak savaşımda, devrimde, karşıtlarını zorla baskı altında tutmak
  için yararlanılması zorunlu geçici bir kurum olduğundan, bir "özgür halk
  devleti"nden sözetmek büsbütün saçmadır; proleteryanın devlete *gereksinimi
  olduğu* sürece, bu gereksinim özgürlük için değil, karşıtlarını bastırmak
  içindir.
* Devlet, tüm toplumun resmi temsilcisi, onun gözle görülür bir gövde olarak
  birleşimiydi ama bu, tüm toplumu, zamanı için kendi başına temsil eden sınıfın
  devleti olduğu ölçüde böyleydi: İlk çağda köle sahibi yurttaşların,; ortaçağda
  feodal soyluluğun; çağımızda burjuvazinin devleti. Sonunda gerçekten tüm
  toplumun temsilcisi durumuna geldiği zaman, kendi kendini gereksiz kılar.
* Daha 1845'te Marx ve ben, önümüzdeki proleterya devriminin sonal sonuçlarından
  *birinin*, *devlet* adı verilen siyasal örgütün, her zaman başlıca amacı,
  silahlı güç yardımıyla, emekçi çoğunluğun varlıklı azınlığın ekonomik koruması
  altında tutulmasını sağlamak olan bu örgütün giderek çözülüp dağılacağı ve en
  sonunda ortadan kalkacağı görüşünü benimsedik.
