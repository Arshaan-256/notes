# Anarşi: Felsefesi & ideali

*Pyotr Kropotkin*

* İnsan beyni papazlardan, askeri şeflerden, bunların otoritesini uygulamaya
  çalışan yargıçlardan ve otoriteyi sürdürmek için para alan bilginlerden oluşan
  azınlıkların beynimize kazıdığı fikirlerden kurtuldukça, bu otoriteci
  azınlıklara yer olmayan bir toplum anlayışının doğduğu açıktır.
* İktisadi kölelik var oldukça özgürlükten söz etmenin nafile olduğunu günümüzde
  çok iyi bilmekteyiz.
* Varlıklı sınıflardan hiç destek bulamayan, sefalet içinde ezilen işçi ve
  köylüler, zaman zaman isyanlarla hak talep etmiş olsalar da, kendilerine her
  şeyin yapılmasına izin verdiler.
* Özel mülkiyet düzeninde, yaşamaya ve üretmeye yarayan her şey -toprak, konut,
  besin ve çalışma araçları- birkaç kişinin eline bir kez geçtiğinde, bunlar,
  refahı herkese dağıtmak için gerekli olan şeyi üretmeyi sürekli olarak
  engellerler. Emekçi, bugünkü teknik gücümüzün herkese yetecek bir refah
  sağlayabileceğini belli belirsiz olsa da hisseder, fakat kapitalist sistemin
  ve devletin bu refahı ele geçirmeyi nasıl dört bir yandan engellediğinin de
  farkındadır.
* Gerektiğinden daha çok miktarlarda üretilen tek bir mal vardır: Devlet
  bütçesinden geçinenler. Ama ekonomi politik derslerinde bu metanın adı
  anılmaz, aysa ki metanın tüm özelliklerine fazlasıyla sahiptir, çünkü bunlar
  en fazla verene satarlar kendilerini.
* [...] Ekonomistin aşırı-üretim diye adlandırdığı şey, sermayenin ve devletin
  yoksulluğa mahküm ettiği emekçilerin alım gücünü aşan bir üretimden başka bir
  şey değildir. İmdi, bu tür aşırı-üretim günümüz kapitalist üretiminin
  kaçınılmaz karakteristiriğidir, çünkü -Proudhon'un da gayet iyi fiade ettiği
  gibi- emekçiler ücretleriyle kendi ürettikleri şeyleri satın alamazlarken,
  omuzlarına basarak yaşayan aylaklar sürüsünü cömertçe beslerler.
* Günümüz ekonomik sisteminin özü, işçinin üretmiş olduğu refahtan asla
  yararlanamaması ve ona zarar vererek yaşayanların sayısının sürekli artmaya
  devam edeceğidir.
* Sanayi, ister istemez, herkesin ihtiyaçlarını gidermeye değil, belirli bir
  dönemde, birilerine dönemsel olarak en büyük karları getiren şeye doğru
  yönelmiştir ve yönelmek zorundadır. Mecburen, bazılarının bolluk içinde
  yüzmesi başkalarının yoksulluğu üzerinde temellenecektir ve üretebildiklerinin
  yalnızca bir bölümü karşılığında satacakları emekleri olsun diye, çok sayıda
  insanın ne pahasına olursa olsunsıkıntı çekmesi gereklidir; yoksa, özel
  sermaye birikimi asla olamaz!
