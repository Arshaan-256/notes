## Notlar

Marksizmi topyekün otoriter olarak nitelemeyi doğru bulmuyorum. Marksist
hareketin içinde otoriter olmayan yönelimler de halen mevcuttur. Öte yandan,
marksizm içinde ana akım niteliğindeki Leninizm-Stalinizm gerçekten otoriterdir,
hatta otoriterliğin ötesinde son derece monolotik ve özgürlük
düşmanıdır. Stalinizmin faşizmden pek farkı olduğunu düşünmüyorum. Türkiye’de
sol ne yazık ki esasen Stalinist’tir. Bu Stalinist ana akım sorgulanmadıkça ve
yenilgiye uğratılmadıkça solun gelecekteki özgür toplum için mücadele etmesi ve
ikna edici olması mümkün değildir. İşçiler, şehirden şehire pasaportla
gidebildikleri, süngü zoruyla çalıştırıldıkları faşizan bir üretimci sistem için
asla mücadele etmeyeceklerdir ve etmemektedirler zaten. 1917 devrimi dünya
işçilerine, çalışanlarına büyük umut vermişti. Daha sonraki gelişmeler ne yazık
ki bu umudu kırmıştır. Solun bu umudu yeniden yaratabilmesi için kendi içinde
bir devrim yapması gerekir.

*Gün Zileli*

[Kaynak](http://www.futuristika.org/turkiyede-bir-anarsizm-hayaleti-dolasiyor/)
