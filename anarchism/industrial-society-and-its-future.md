# Sanayi Toplumu ve Geleceği

*Theodore John Kaczynski*

12. "Politik olarak yanlış" terminolojiye karşı en hassas insanlar, gettolarda
yaşayan siyahiler, Asyalı göçmenler, tacize uğrayan kadınlar ya da özürlüler
değil, bu "baskı gören" gruplardan birine bile ait olmayan, aksine toplumun
ayrıcalıklı kesimlerinden gelen ayrıcalıklı azınlıktır."siyaseten doğruculuk" en
çok, yüksek maaşlarıyla güvenceli işleri olan ve çoğunluğunu orta sınıf
ailelerden gelen heteroseksüel beyaz erkeklerin oluşturduğu üniversite
profesörleri tarafından savunulur.
24. [...] Bir insan, toplumunun ahlak kurallarına inanıp uyarsa ve o toplumun
işleyen bir parçası olarak içinde yer alırsa, onun iyi sosyalleşmiş
(toplumsallaşmış) olduğu söylenir. [...]
26. [...] Toplumumuzun çocukları toplumsallaştırmada kullandığı en önemli
yöntemlerden biri de, onları, toplumun beklentilerine uymayan bir davranış veya
sözleri nedeniyle utandırmaktır. [...] aşırı toplumsallaşmış insanın düşünce ve
davranışları, daha az toplumsallaşmış insanınkine göre, toplumun beklentileriyle
daha çok sınırlandırılmıştır. [...] Toplumsallaşma yalnızca bir ahlak meselesi
değildir; ahlak başlığı altında toplanamayacak pek çok davranış kuralına da
uymak üzere sosyalleşiriz. Böylece aşırı toplumsallaşan insan psikolojik bir
tasma ile bağlanır ve yaşamını, toplumun onun için döşediği raylar üzerinde
gelip giderek geçirir. [...] Bizce, aşırı toplumsallaşma, insanların birbirine
uyguladığı en büyül zulümdür.
28. [not 4] [...] Toplumumuzda propagandanın asıl hamlesi belirli değerler
lehinedir. Bu değerlerin, toplumumuzda adeta resmi değerler haline gelmesinin
nedeni endüstriyel sisteme faydalı olmalarıdır. Şiddete engel olunmak istenir,
çünkü şiddet sistemin işleyişini bozar. Irkçılığa engel olunmak istenir, çünkü
etnik çatışmalar da sistemi bozar ve ayrımcılık sisteme faydalı olabilecek
azınlık mensuplarının yeteneklerini heba eder. Yoksulluk,  "tedavi edilmelidir"
çünkü alt sınıf sistem için sorunlara yol açar ve alt sınıfla ilişki diğer
sınıfların moralini bozar. Kadınlar, kariyer sahibi olmaya teşvik edilir, çünkü
yetenekleri sistem için faydalıdır, ve daha da önemlisi düzenli iş sahibi olan
kadınlar sistemle daha iyi bütünleşir ve ona ailelerine olduğundan daha çok
bağlanırlar. Bu durum, aile dayanışmasını zayıflatır. Sistemin liderleri aileyi
güçlendirmek istediklerini söylerler ama asıl kastettikler, çocukların sistemin
ihtiyaçları doğrultusunda toplumsallaşmalarında ailenin etkili bir araç olmasını
istedikleridir. [...] sistemin ailenin ya da diğer küçük ölçekli toplumsal
grupların güçlenmesini veya özerkleşmesini göze alamaz.
29. [...] Tüm *esas* konularda,  aşırı toplumsallaşmış solcuların çoğu, bir
siyahinin orta sınıftan beyazlara uyum sağlamasını istiyorlar. Ona teknik
konularda eğitim aldırmak,; onu bir yönetici veya bilim insanı yapmak;
siyahilerin de beyazlar kadar iyi olduğunu göstersin diye, yaşamını statü
basamaklarında harcatmak istiyorlar. Siyahi babaları "sorumlu" hale getirmek
istiyorlar, siyasi çetelerin şiddet kullanmamasını vb. istiyorlar. Ancak bunlar,
kesinlikle endüstriyel-teknolojik sistemin değerleridir. Bir insan okula
gittiği, saygın bir işte çalıştığı, statü basamaklarını tırmandığı, "sorumlu"
bir ebeveyn olduğu ve şiddet kullanamdığı vb. sürece, sistem, onun hangi müziği
dinlediği, neler giydiği veya hangi dine inandığıyla zerre kadar ilgilenmez.
32. Solcuların sorunları, toplumumuzun bir bütün olarak sahip olduğu sorunları
da gösterir. Kendine az değer verme, depresif eğilimler ve yenilmişlik duygusu
yalnızca solla sınırlı değil. Solda özellikler göze çarpıyor olsa da, bu
sorunlar toplumumuzda oldukça yaygın. Ve bugünün toplumu da, bizi, önceki bütün
toplumlardan daha fazla toplumsallaştırmaya çalışıyor. Nasıl yiyeceğimizi, nasıl
spor yapacağımızı, nasıl sevişeceğimizi, çocuklarımızı nasıl yetiştireceğimizi
ve benzeri şeyleri bile *uzmanlardan* öğrenir hale geldik.
36. [...] Amaçlanan şeye yaşam boyunca sürekli olarak ulaşamıyor olmak
yenilmişlik, bunalım ve kendinizi değersiz hissetmeyle sonuçlanır.
39. "İkame etkinlikler" sözcüğünü,  şu tür bir etkinliği anlatmak için
kullanıyoruz: İnsanların, yalnızca bir amacın peşinde koşarken elde edecekleri
tatmin uğruna kendilerine buldukları yapay amaca yönelik bir faaliyet. [...]
Ancak, aşk ve cinsellik arayşı bir ikame etkinlik değildir, çünkü çoğu kişi,
yaşamı diğer yönlerden tatmin edici olsa bile, karşı cinsin bir üyesiyle hiçbir
ilişkiye giremediğinde bunun eksikliğini hisseder.
40. [...] Önemsiz bir teknik beceri edinmek üzere bir eğitim programından
geçmek, sonra da işe zamanında gelip, işin gerektirdiği son derece vasat çabayı
göstermek yeter. Tüm gereken, ortalama bir akıl ve en çok da **itaat**. Kişi
bunlara sahipse, toplum ona beşikten mezara dek bakar.
42. [not 5] [...] İnsanlar küçük meselelerde kendi kararlarını vermekten
hoşlanır, ama zor önemli meselelerde karar vermek psikolojik çelişkiyi göze
almayı gerektirir ve çoğu insan psikolojik çelişkiden nefret eder. Bu nedenle
zor kararlar söz konusu olduğunda başkalarına güvenme eğiliminde olurlar. [...]
İnsanların çoğu doğal izleyicidir, lider olmasalar da liderleri ile doğrudan
ilişkileri olmasını isterler, liderlerini etkileyebilmek ve zor kararları
vermede bir dereceye kadar katılımda bulunmak isterler.
43. [...] Bir de -astlarına körü körüne itaat ederek, kullanmaktan oldukça mutlu
oldukları dövüş hünerlerini geliştirerek güç duygusu kazanan iyi savaşçı asker
misali- tamamen fiziksel bir güç duygusuyla tatmin olmuş gözüken, düşünmeyen,
hayvani insanlar vardır.
44. Çoğu insan için kendine değer verme, özgüven ve güç duygusunu kazanma, güç
süreci yoluyla -bir amaca sahip olma, *özerk* bir çaba gösterme ve amaca ulaşma
yoluyla- olur.
46. [...] Toplum insanların, insan soyunun evrimleştiği koşullardan tamamen
farklı koşullarda yaşamasını ve önceki koşullarda geliştirdikleriyle çatışan
davranış kalıplarına göre davranmasını gerektiriyor.
51. [...] Teknolojik bir toplum, eğer etkin bir biçimde işleyecekse, aile
bağlarını ve yerel toplulukları zayuflatmak *zorundadır*.
52. [...] İlerlemiş endüstriyel bir toplum, ancak güçten düşürülmüş,
ehlileştirilmiş ve sistemin maşası haline getirilmiş küçük ölçekli topluluklara
tahammül edebilir.
58. [...] Biz, modern toplumdaki toplumsal ve psikolojik sorunların en önemli
nedeninin, insanların, güç sürecinden normal bir şekilde geçmek için yeterli
olanaklarının olmaması olduğunu iddia ediyoruz.
61. [...] Bir iş sahibi olmak için gereken çabanın minimal olduğu konusunda
itirazlar olabilir, ancak, geneldealt ila orta düzeydeki işlerde gereken tüm
çaba *itaatten* ibarettir. Size oturmanız ya da ayakta durmanız söylenen yerde
oturur veya ayakta durursunuz ve size söylenenenleri, size söylenen şekilde
yaparsınız.
63. [...] Modern insan, güç sürecine olan ihtiyacını, büyük oranda reklamcılık
ve pazarlama endüstrisi tarafından yaratılan yapay ihtiyaçların peşinde koşmakla
ve ikame etkinlikleri yoluyla tatmin etmek zorunda kalıyor.
64. [...] Bize, *kimlik bunalımı* denilen şey, aslında bir amaç duygusu
arayışıdır; çoğunlukla da uygun bir etkinliğe bağlanma arayışı.
65. [...] Paza kazanma, statü basamaklarını tırmanma veya başka bir biçimde
sistemin bir parçası olarak görev yapma yoluyla amaçlara ulaşılmaya
çalışıldığında, çoğu insan amacına *özer bir biçimde* ulaşabilecek bir konumda
olmuyor. Çoğu işçi bir başkasının emrinde çalışmaktadır ve 61. paragrafta
belirttiğimiz gibi, günlerini, kendilerine söyleneni, söylenen şekilde yaparak
harcamak zorundadır. Kendi işinde çalışan insanlar bile çok az
özerktirler. Küçük iş sahiplerinin ve girişimcilerin süregelen bir şikayeti de,
gereğinden fazla yasal düzenlemenin ellerini kollarını bağladığıdır.
66. Bugün, insanlar kendi adlarına oluşturdukları erdeme göre değil, sistemin
onlar *adına* veya onlar *için* oluşturduğu erdeme göre yaşıyorlar. Ve kendi
adlarına oluşturduklarını da, her geçen gün daha yoğun bir biçimde, sistemin
belirlediği kanallar üzerinden yapıyorlar. Eğer bir başarı şansı olacaksa,
fırsatlar sistemin sağladıkları olmalı, bunlardan kural ve düzenlemelere uygun
şekilde yararlanılmalı ve uzmanların öğütlediği tekniklere uyulmalıdır.
67. "Önemleri kararları, nispeten az sayıda -belki 500 ya da 1000- kişinin
verdiği bir dünyada yaşıyoruz." - Philip B. Heymann
71. [...] Modern insanın eli kolu, dürtülerinin çoğuna ket vuran, böylece de güç
sürecine -açıkça ya da gizlice- müdahale eden bir kurallar ve düzenlemeler
ağıyla bağlanmıştır. Bu düzenlemelerin çoğundan vazgeçilemez, çünkü bunlar,
endüstriyel toplumun işlemesi için gereklidir.
72. [...] Sistemin işleyişiyle ilgisi olmayan konularda genelde istediğimizi
yapabiliriz. Sistemi tehdit edecek davranışları cesaretlendirmediği sürece
istediğimiz dine inanabiliriz. Güvenlik seks yaptığımız sürece istediğimiz
kişiyle yatabiliriz. *Önemsiz* olduğu sürece istediğimiz şeyi yapabiliriz. Ama
tüm *önemli* konularda sistem davranışlarımızı düzenlemeye gittikçe daha fazla
dikkat ediyor.
73\. [not 14] Birisi, belirli bir durumda propagandaya başvurmayı amaca uygun
bulursa, bunu genelde eğitim olarak adlandırır ya da benzer bir edebi kelam
kullanır. [...] Bize her gün işe gitmek ve patronumuzun emirlerine uymak
zorunda  olduğumuzu söyleyen bir yasa yoktur. Yasal olarak, ilkel insanlar gibi
gibi ormanda yaşamamızı veya kendi işimizi kurmamızı engelleyen hiçbir şey
yoktur. Ama pratikte, çok az vahşi orman kaldı ve ekonomide de küçük çaplı iş
sahiplerine çok sınırlı bir yer var. Bundan dolayı, çoğumuz ancak başka birinin
yanında çalışarak yaşayabiliriz.
76. Bu bölümdeki tartışmaya cevap olarak birisi "toplum, insanlara, güç
sürecinden geçmeleri için fırsat vermenin bir yolunu bulmalıdır"
diyecektir. Oysa insnalar için fırsatın değeri, bu fırsatı toplumun onlara
verdiği gerçeğiyle zaten sıfıra iner. Onların ihtiyacı, kendi fırsatlarını
bulmak ya da yaratmaktır. Sistem onlara fırsatlarını *verdiği* sürece, onları
tasmayla bağlı tutar. Özerkliklerini elde etmek için tasmadan kurtulmalıdırlar.
94. "Özgürlük"ten şunu kastediyoruz: Güç sürecini, ikame etkinliklerin yapay
hedefleriyle değil, gerçek amaçlarla ve hiç kimsenin, özellikle de hiçbir büyük
kuruluşun müdahalesi, manipülasyon veya denetimi olmadan yaşayabilme
fırsatı. [...] Özgürlük, güç sahibi olmak demektir; diğer insanları kontrol
etmeye değil, ancak kendi yaşamının koşullarını kontrol etmeye yarayan bir güç.
95. [...] Bir toplumda var olan kişisel özgürlüğün derecesi, o toplumdaki
kanunlar ve yönetim biçiminden çok, toplumun ekonomik ve teknolojik yapısına
bağlıdır.
96. [...] Medya, çoğunlukla sistemle bütünleşmiş büyük kuruluşların
kontrolündedir. Birazcık parası olan herkes bir şey bastırabilir ya da bunu
internet veya başka bir kanal üzerinden yayabilir, ama onun söyledikleri
medyanın muazzam miktardaki materyelinin arasında kaybolacak, bu nedenle de
hiçbir pratik etkisi olmayacaktır. [...] Mesajımızı, topluma kalıcı bir etki
bırakabilme şansıyla sunabilmek için insanları öldürmek zorunda kaldık.
97. [...] Burjuva anlayışına göre, "özgür" bir insan, toplumsal bir mekanizmanın
önemli bir parçasıdır ve yalnızca öngörülmüş ve sınırlanmış bir dizi özgürlüğe
sahiptir; bu özgürlükler bireyin ihtiyaçlarından çok toplumsal mekanizmanın
ihtiyaçlarına hizmet etmek üzere tasarlanmıştır.
102. [...] Bir toplum tüm parçaların birbiriyle bağlantılı olduğu bir sistemdir
ve bunun hiçbir önemli bir parçasını diğer parçalarını da değiştirmeden
değiştiremezsiniz.
104. Yeni bir toplum kağıt üstünde tasarlanamaz. Gelecekteki bir toplumu önceden
planlayıp, o toplumun tasarladığınız gibi işlemesini bekleyemezsiniz.
106. [...] Toplumlar, akılcı insan kontrölü altında olmayan toplumsal evrim
süreçleri yoluyla gelişir.
109. [...] Amerikan "Devrim"i, bizim anladığımız anlamda bir devrim değildi,
ancak oldukça uzun erimli politik reformların izlendiği bir bağımsızlık
savaşıydı.
114. [...] Modern insanın eli kolu bir kurallar ve düzenlemeler ağıyla
bağlanmıştır ve kaderi de, kararlarını etkileyemeyeceği kadar uzak kişilerin
yapıp ettiklerine bağlıdır. [...] Sistem, işleyebilmek için insan davranışlarını
sıkı sıkıya düzenlemek sorundadır. İş başında insanlar kendilerine söyleneni
yapmak *zorundadırlar*, aksi halde üretimin kaosun içine düşmesi muhtemeldir.
115. Sistem, insanları, doğal davranış kalıplarına çok uzak bir biçimde
davranmaya *zorlamaktadır*. Örneğin, sistemin bilim insanlarına, matematikçilere
ve mühendislere ihtiyacı vardır. Onlarsız işleyemez. Bu yüzden, çocuklara bu
alanlarda yükselmeleri için ağır baskılar uygulanır. Yetişkin bir insanın,
zamanının büyük bölümünü, kendini işine kaptırmış halde bir masa başında
oturarak geçirmesi doğal değildir.
119. Sistem varlığını, insanı ihtiyaçları tatmin etmek üzere sürdürmez ve
sürdüremez de. Aksine, sistemin ihtiyaçlarına uyacak şekilde değiştirilmesi
gereken, insan davranışıdır. [...] Elbette sistem bir çok insani ihtiyacı
karşılar, ancak genelde, bunu yapmak sistemin yararına olduğu sürece yapar. Asıl
önemli olan insanın ihtiyaçları değil, sistemin ihtiyaçlarıdır. [...] Ancak
sistem gayet geçerli, somut ve pratik nedenlerden ötürü, davranışlarını sistemin
ihtiyaçlarına göre düzenlemeleri için insanlara sürekli bir baskı uygulamak
zorundadır. Çok fazla atık mı birikiyor? Hükümet, medya, eğitim sistemi,
çevreciler, herkes bizi geri dönüşüm üzerine bir yığın propagandaya boğar. Daha
fazla teknik personele ihtiyaç mı var? Çocuklara, koro halinde bilim üzerine
eğitim görmeleri tembihlenir. Hiç kimse durup da gençleri, zamanının çoğunun
genelde çoğunun nefret ettiği konularda çalışmaya zorlamanın insanlık dışı olup
olmadığını sormaz. Kalifiye işçiler, teknik ilerlemeler nedeniyle işten
çıkarılıp "yeniden eğitim"e maruz bırakıldıklarında, hiç kimse böyle itilip
kakılmalarının onlar için aşağılayıcı olup olmadığını sormaz. [...] Toplumumuzda
"akıl sağlığı" kavramı büyük oranda bireyin sistemin ihtiyaçlarına uygun olarak
davranma ve bunu stres belirtileri göstermeden yapma düzeyine göre
tanımlanır.
120. [...] Çalışanların "özerk" çabaları, asla kişisel olarak seçtikleri
amaçlara yönelik olamaz, ancak işverenin amaçlarına yönelik olabilir, şirketin
devamı ve büyümesi gibi. [...] Tamamen teknik nedenlerden ötürü, bireylerin
çoğunun veya küçük grupların, endüstriyel toplumda fazla özerk olabilmeleri
mümkün değildir. Küçük çaplı iş sahipleri bile genelde yalnızca sınırlı bir
özerkliğe sahiptirler. Hükümetin getirdiği düzenlemelerin yanı sıra, ekonomik
sistemin bir parçası olmak ve kendini onun gereklerine uydurmak zorunda olması
küçük iş sahibini sınırlar. Örneğin, biri yeni bir teknoloji geliştiridiği
zaman, küçük iş sahibi rekabete girebilmek için, istese de istemese de onu
kullanmak zorundadır.
129. [...] Teknik bir yenilik bir kere ortaya çıktı mı, insanlar genelde ona
bağımlı hale gelirler, yani, daha gelişmiş bir yenilik onun yerini alıncaya
kadar, bir daha asla onsuz olamazlar.
138. [...] Özgürlük, farklı insanlara farklı şeyler çağrıştıran soyut bir
kavramdır; eksikliği propaganda ve etkili bir konuşmayla kolayca gizlenir.
143. Uygarlığın başından beri, örgütlü toplumlar, toplumsal organizmanın
işlemesi için insanoğluna baskı uygulamak zorunda kalmıştır.
145. İnsanları korkunç derecede mutsuz edecek koşullara maruz bırakan, sonra da
bu mutsuzluklarını gidermek için onlara uyuşturucu veren bir toplum düşünün. Bu
bir bilimkurgu mu? [...] İnsanları depresyone iten koşulları kaldırmak yerine,
modern toplum onlara antidepresan ilaçlar vermektedir.
151. [...] Eğer sistem kendisini ayakta tutmak için insan davranışını yeterince
kontrol altında tutmayı başarırsa, insanlık tarihinde yeni bir dönüm noktasına
gelinecektir. Önceden insanın tahammül sınırı toplumların gelişimini kısıtlarken
endüstriyel-teknolojik toplum psikolojik veya biyolojik yöntem, ya da her ikisi
sayesinde insanoğlunu değiştirerek bu kısıtlamaları aşacaktır. Gelecekte
toplumsal sistemler insanların ihtiyaçlarına göre düzenlenmeyecektir. Bunun
yerine, insanoğlu sistemin ihtiyaçlarına uydurulacaktır. [not 28] [...]
Matematikçi Claude Shannon, Omni'de Ağustos 1987'de şunları şöylüyordu:
*"Köpekler insanlar için ne ise, bizim de robotlar için öyle olacağımız bir
zamanı gözümün önüne getiriyorum ve makineleri destekliyorum."*
154. [...] Toplumumuzdaki yüksek suç oranının nedeni, pek çok kişinin adapte
     olamadığı ya da olmayacağı modern koşulların insanlar üzerinde yaptığı
     baskı olmalıdır. Bu yüzden potansiyel suç eğilimlerini yok etmek için
     yapılan bir tedavi, bir bakıma insanların sisteme uyum sağlamaları için
     *yeniden yapılandırılmaları* demektir.
155. [...] Bir bireyi sisteme uydurma manipülasyonu bir hastalığa çare bulmak
     gibi, haliyle de iyi bir şey gibi görülür.
156. [...] Teknolojik bir buluşun kullanımı başlangıçta isteğe bağlı olsa da, bu
     mutlaka isteğe bağlı kalacak demek değildir, çünkü yeni teknoloji, toplumu
     öyle değiştirir ki birey için o teknolojiyi kullanmadan hareket etmek zor
     ya da imkansız hale gelir.
163. [...] Başı çeken sorun insanoğlunu sosyalleştirmektir, yani atalarından
     miras kalmış davranışları sistemi tehdit etmeyecek duruma gelene dek
     insanları uysallaştırmak.
168. [...] Çoğumuz için, özgürlük ve onur, uzun bir yaşamdan ya da fiziksel
     acıların engellenmesinden daha önemlidir. Üstelik, hepimiz bir gün öleceğiz
     ve yaşam ya da başka bir amaç uğruna ölmek, uzun ama boş ve amaçsız bir
     yaşamdan daha iyi olabilir.
173. [...] İnsan ırkı kolayca kendini makinelere bağımlılığa sürüklenmiş halde
     bulabilir ve önünde makinelerin kararlarını kabul etmekten başka hiçbir yol
     kalmayabilir. Toplum ve onun karşılaştığı sorunlar karmaşıklaştıkça ve
     makineler giderek akıllandıkça insanlar onlara daha fazla karar verme
     yetkisi verirler, çünkü makinelerin kararları, insanlarınkinden daha iyi
     sonuçlar verir.
174. [...] Gelişmiş teknikler sayesinde seçkin azınlık, kitleler üzerinde daha
     fazla kontrol sahibi olacaktır; ve insan emeği artık gerekli
     olmayacağından, kitleler sistem üzerinde gereksiz yük olacaktır. [...]
     Herkesin fiziksel ihtiyaçlarının karşılanmasını, tüm çocukların psikolojik
     olarak sağlıklı koşullarda yetişmesini, herkesin kendisini meşgul edecek
     yararlı birer hobisinin olmasını ve tatmin olmayanların sorunlarını çözmek
     üzere tedavi olmasını sağlayabilirler.
183. [...] Bir ideoloji çoşkulu bir destek almak için, reddiyenin yanı sıra,
     pozitif ideale de sahip olmalıdır: Bir şeye karşı olduğu kadar, bir şeyden
     de yana olmalıdır. Bizim önerdiğimiz pozitif ideal Doğa'dır. Yani bahşi
     doğa: Yeryüzünün, insan yönetiminden, denetiminden ve müdahalesinden
     bağımsız olarak canlılarıyla birlikte varlığını sürdürmesi ideali.
184. [not 30] [...] Günümüzde, din ya dar, basiretsiz bir bencillik için
     kullanılmakta, ya kolay para kazanmak için sömürülmekte, ya kaba bir
     irrasyonalizme sürüklenmekte, ya da sadece varlığını sürdürmektedir.
188. [...] Ucuz, özensiz propaganda bazen kısa vadeli kazanımlar sağlayabilir;
     ancak uzun vadede, daha iyi propaganda yapan birilerini görür görmez
     fikrini değiştirecek, düşünmeyen bir kaypak kalabalığı galeyana getirmek
     yerine, kendini davasına akıllıca adamış az sayıda insana sahip olmak daha
     iyidir.
189. [...] Tarih, genelde ne istediğini bile tam olarak bilmeyen çoğunluklar
     tarafından değil, kararlı ve etkin azınlıklar tarafından yazılır.
192. [...] Sisteme karşı mücadelede etnik farklılıkların bir önemi yoktur.
196. [...] Güçlü bir devletin yıkılmasının tüm endüstriyel devletlerin
     yıkılmasına yol açacağı kadar birleşik bir dünya ekonomisi olursa, sistemi
     dünya çapında yıkmak daha kolay olur.
206. Devrimci strateji ile ilgili olarak üzerinde ısrarla durduğumuz tek husus,
     modern teknolojinin tasviyesinin her şeyden önemli tek amaç olması
     gerektiğidir, başka hiçbir amacın onunla rekabet etmesine izin
     verilmemelidir. Geri kalan her şey için, devrimcilerin tecrübeye dayalı bir
     yaklaşım sergilemesi gerekir. Eğer yukarıdaki paragraflarda geçen
     tavsiyelerden bazılarının iyi sonuçlar vermediği tecrübeyle kanıtlanırsa, o
     zaman bu tavsiyelerden vazgeçilmelidir.
215. Anarşist de güç ister ama bireysel ya da küçük grup temelinde güç ister;
     bireylerin ve küçük grupların hayatlarının akışını kendilerinin kontrol
     edebilmesini arzular.
216. [...] Şayet solculuk toplumda egemen hale gelirse ve böylece teknolojik
     sistem solcuların elinde bir araç haline gelirse onu şevkle kullanacak ve
     gelişimine yardım edeceklerdir. Bunu yapmakla solculuğun geçmişte hep
     sergilediği bir örneği tekrar etmiş olacaklardır. Bolşevikler Rusya'da
     zayıf bir durumda iken, sansüre ve gizli polise şiddetle karşı çıkıyor,
     etnik azınlıkların kendi kaderlerini tayin hakkını falan destekliyorlardı;
     ama kendileri iktidara gelir gelmez, daha sert bir sansür uyguladılar,
     çarlık döneminden daha acımasız bir gizli polis teşkilatı kurdular ve etnik
     azınlıklara en az çarlar kadar zülmettiler.
217. Daha önceki devrimlerde güce daha aç tipte solcular birçok kez daha liberal
     eğilimli solcuların yanı sıra öncelikle solcu olmayan devrimcilerle iş
     birliği yaptılar, daha sonra iktidarı ele geçirmek için iki tarafa da
     ihanet ettiler. Robespierre Fransız Devrimi'nde, Bolşevikler Rus
     Devrimi'nde, Komünistler 1938'de İspanya'da, Castro ve taraftarları da
     Küba'da aynı şeyi yaptı. Solcuların tarihine bakılırsa, solcu olmayan
     devrimcilerin solcularla işbirliği yapması düpedüz aptallıktır.
218. Çeşitli düşünürler, solculuğun bir tür din olduğuna işaret
     etmiştir. Solculuk tam anlamıyla bir din değildir, çünkü sol öğreti
     herhangi bir doğaüstü varlığı ön şart olarak kabul etmez. Ama solcu için
     solculuk, bazı insanlar için dinin oynadığı psikolojik rolü
     oynar. Solcunun, solculuğa inanmaya *ihtiyacı* vardır; psikolojik tutumunda
     bu önemli bir rol oynar. İnançları, mantık ya da gerçeklerden kolaylıkla
     etkilenip düzelmez. Solculuğun ahlaken, -üstüne basa basa- doğru olduğuna
     ve solcu ahlakı herkese zorla kabul ettirmenin sadece hakkı değil ayrıca
     görevi de olduğuna dair derin bir inanç vardır.
219. Solculuk, totaliter bir güçtür. Sol ne zaman güçlü bir duruma gelse hemen
     her özel köşeye zorla girmek ve her düşünceyi zorla sol bir kalıba sokmak
     ister. Bunun nedeni kısmen solculuğun yarı-dini karakteridir; solcu
     görüşlere ters düşen her şey günahın yerine geçer.
220. Farz edin ki solculardan toplumda yanlış olan her şeyin bir listesini
     yapmalarını istediniz ve sonra farz edin ki istedikleri tüm toplumsal
     değişiklikleri gerçekleştirdiniz. Şu rahatlıkla söylenebilir: Birkaç yıl
     içinde solcuların çoğu şikayet edecek yeni bir şey, düzeltilmesi gereken
     yeni bir toplumsal musibet bulacaktır, çünkü, solcu bir kere daha
     toplumdaki yanlışlıklardan duyduğu üzüntüden çok topluma çözümlerini kabul
     ettirerek güce olan açlığını tatmin etme güdüsüyle hareket etmektedir.
229. Solcu, bireyin topluma hizmet etme ve toplumun da bireye göz kulak olma
     görevi üzerinde durur. Bireyciliğe karşı olumsuz bir tavrı vardır. [...]
     Rekabet ve şiddete karşı olma eğilimindedir ama şiddet uygulayan solcular
     için durmadan bahaneler bulur. Irkçılık, cinsiyetçilik, homofobi,
     kapitalizm, emperyalizm, yeni sömürgecilik, soykırım toplumsal değişim,
     toplumsal sorumluluk gibi *solun ortak modası olan* kavramları kullanmaya
     bayılır.
230. En tehlikeli solcular, yani güce aç olanlar genelde kibirleriyle ya da
     ideolojiye dogmatik yaklaşımlarıyla belli olur. [...] Tipik bir burjuva,
     yaşam tarzını koruma kaygısıyla ya da sadece geleneksel tavrı nedeniyle
     insanları sistemin kontrolü altında tutmak ister.
232. [...] Kendi ahlaklarını herkese empoze ederek güç ihtiyaçlarını tatmin
     etmeye çalışan aşırı toplumsallaşmış tipler kuşkusuz uzun zamandan beri
     ortalıktalar. Fakat, aşağılık duygusunun, kendini değersiz görmenin,
     güçsüzlüğün, kendileri kurban olmayan insanların kurbanlarla
     özdeşleşmesinin modern solculuğun bir özelliği olduğunu sanıyoruz.
