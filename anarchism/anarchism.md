## Alıntılar

Yönetilenlerin ve yönetenlerin erdemlerini ölçmek için iki ayrı ağırlığımız,
iki ayrı ölçümüz yoktur; biz kendimizin de hatasız olmadığını ve içimizdeki
en iyilerin iktidar uyguladıklarında hızla çürüdüklerini biliyoruz. İnsanları
oldukları gibi kabul ediyoruz - insanın insanı yönetmesinden bu nedenle nefret
ediyoruz ve buna son vermek için, yeterli olmasa da, tüm gücümüzle çalışıyoruz.

*Pyotr Kropotkin - "Anarşi: felsefesi - ideali" (Kaos Yayınları)*

---

Anarşizm, insanın insan tarafından sömürüsünün ve tahakküm altına alınmasının
ortadan kaldırılması, yani özel mülkiyet ve hükümetin ortadan kaldırılmasıdır;
Anarşizm, sefaletin, hurafelerin ve nefretin yok edilmesidir.

*Errico Malatesta*

---

Bizler ne hayal aleminde yaşıyoruz, ne de insanları olduklarından daha iyi
hayal ediyoruz, onları oldukları gibi görüyoruz. Bu nedenle insanların en
iyisinin bile otoritenin uygulamalarıyla özde kötü kılındığını ileri sürüyoruz.
İnsanın insanı yönetmesinden bu nedenle nefret ediyoruz.

*Pyotr Alexeyevich Kropotkin*

---

Ben, insanın akıl, onur ve mutluluğunun serpilip gelişebileceği biricik koşul
olarak gördüğüm özgürlüğün fanatik bir tutkunuyum; bu, devletin bahşettiği,
ölçtüğü ve düzenlediği biçimsel özgürlük değildir; bazılarının diğerlerinin
köleliğine dayalı ayrıcalıklarından başka hiçbir şeyi temsil etmeyen ebedi bir
yalan değil; J. J. Rousseau Okulu’nun ve herkesin hakkına sınırlamalar getiren
Devletin –ki bu kaçınılmaz olarak her bir hakkın sıfıra indirilmesine yol
açmaktadır– insanlara bahşettiği sözde hakları özgürlük olarak kabul eden burjuva
liberalizminin diğer okullarının göklere çıkardığı bireyci, egoist, sefil,
kurmaca özgürlük değildir. Hayır, ben sadece özgürlük sözcüğüyle nitelenmeyi hak
eden özgürlüğü kast ediyorum; her bireyde saklı bulunan tüm maddi, zihinsel ve
moral güçlerin tam gelişimini içeren özgürlük; kendi bireysel doğamızın
yasalarının belirlediği kısıtlamalar dışında –yani, bizim yanımızda veya
üstümüzde duran dışsal bir yasa koyucu tarafından dayatılmadıkları, kendi
doğamızda içkin oldukları, kendi maddi, zihinsel ve moral benliğimizin temelini
oluşturdukları için aslında kısıtlama olarak görülmemesi gereken ve gerçekte
özgürlüğümüzün gerçek ve dolaysız koşullarını oluşturan kısıtlamalar– hiçbir
kısıtlama tanımayan özgürlük.

*Mikhail Bakunin*

## Okuma listesi

* http://www.non-fides.fr/?Silahli-Nese
* http://flag.blackened.net/daver/anarchism/bakunin/wia.html
* http://dwardmac.pitzer.edu/anarchist_archives/bakunin/godandstate/godandstate_ch1.html
* http://www.marxists.org/turkce/makhno/1928/1928.htm
* http://anarsistyazin.blogcu.com/paris-komunu-ve-devlet-dusuncesi-mihail-bakunin-1871/10098504
