**Genetik araştırmaların Türklerle ilgili ortaya çıkardığı en büyük sonuç ne?**

Türkiye'de yaşayan insanların büyük bölümünün 40 bin yıl
önce de bu topraklarda yaşamış olmaları. Yani Türkler 1071 yılında
Anadolu'ya gelmedi hatta 40 bin yıldır buradan kıpırdamamış-
lar. Bu topraklara aitler, Orta Asya'dan geldiği söylenenler buralı
aslında.

**Orta Asya göçü olmadı mı?**

Oldu ama gelenlerin sayısı çok az. Gen araştırmaları bugün
Türkiye'de yaşayan insanların ne kadarının Orta Asya kökenli olduğunu
ortaya çıkartıyor. Buna göre Türkiye'nin genetik yapısı tarih
öncesi dönemde bugünkü şeklini alıyor.

**Göç edenler ne kadar az?**

Bu rakam ortalama yüzde 10-15 civarında. Yani Orta Asya'
dan bu topraklarda yaşayanların yüzde 10-15'i gelmiş ve nüfus
yapısını da değiştirememişler. Hiç de Orta Asya'dan Anadolu'ya
'bir kısrak başı gibi uzanan' bir durum söz konusu değil. Orta Asya
göçü bir efsane.

(Timuçin Binder'in 2007 tarihli Sabah Gazetesinde yayımlanan ["Orta Asya'dan
Göç Etme Bir Efsanedir"](http://arsiv.sabah.com.tr/2007/12/10/haber,3FB722F1C5C04CCEB7FC21A7BC937B4C.html)
başlıklı röportajından,
[kaynak][http://serdarkaya.com/endoktrinasyon/bolum-11-12.pdf], s. 15)

---

Uzun bir tarihe sahip olan Anadolu toprakları, dil ve kimlik de-
ğiştirme olgusuna yabancı değildir. Büyük İskender'in fethini izleyen
yüzyıllarda Anadolu'nun eski halklarının birçoğu (Karyalılar,
Likyalılar, Lidyalılar, Frigler, Traklar, Bitinyalılar, Galatlar,
Isauryalılar, Likaonyalılar ve diğerleri) kimlik ve dillerini terk
ederek Helenleşmişlerdir. Çok yakın kuşaklarda, Çerkes ve Boş-
nak azınlıkların, dil bakımından başarıyla Türklüğe asimile edilmiş
oldukları bilinir. Kürtlerin bu konudaki direnişi, dil değiştirme
olgusunun özündeki bir korkunçluktan çok, dil değiştirmeye
yol açacak siyasi ve ideolojik koşulların zayıflığına yorulmalıdır

(Sevan Nişanyan)

---

Bugün Fransa dediğimiz ülkenin Romalılar zamanındaki adı Gallia
idi, yani Keltler ülkesi. Beşinci yüzyıl göçlerinden sona, yakla-
şık 100.000 Frankın bu ülkeye gelmesi ve Roma yıkılırken, iktidarı
ele geçirmesiyle, Fransa haline gelmiştir, yani Franklar ülkesi.
Bu ad değişmesi esnasında, Keltler birdenbire Franklarla aynı etnik
çerçeveye mi gelmişlerdir? 100.000 Frank, milyonlarca Kelt,
Gallo-Romalı ve diğer başka etnik unsuru yok mu etmiştir? Yoksa
herkes birdenbire kan transplantasyonu yaparak Frank haline
mi gelmiştir? Keza, Macaristan ve Hollanda, bugünkü adlarını
dokuzuncu yüzyılda almışlardır. Hem de, yerli halka nazaran,
Franklardan daha düşük orandaki bir Macar ve Hol katkısıyla.
Türkiye için durum çok daha karışıktır. Eski adları gündeme getirmiyorum.
Ama Türkler bu ülkeyi fethettikten sonra, ona Diyarı
Rum demişlerdir (Roma ülkesi). Eğer Haçlılar bu topraklara
Turchia adını vermeselerdi, çok şaşırtıcı ama, biz bugün Rum
adıyla anılıyor olacaktık veya en fazlasından Rumiler denilecekti.

(Mehmet Ali Kılıçbay - Cumhuriyet ya da Birey Olmak)

---

Biz açıkça milliyetçiyiz. … ve milliyetçilik bizim yegane birlik unsurumuzdur.
Türk ekseriyetinde diğer unsurların (etnik toplulukların)
hiçbir nüfuzu yoktur. Vazifemiz Türk vatanı içinde Türk
olmayanları behemehal [her halde] Türk yapmaktır. Türklere ve
Türklüğe muhalefet edecek anasırı [etnik toplulukları] kesip atacağız.
Ülkeye hizmet edeceklerde herşeyin üstünde aradığımız
Türk olmalarıdır.

(İsmet İnönü)

---

Bugün Türkiye’de var olan mücadele daha ziyade farklı muhafazakârlık projeleri,
Osmanlı’dan beri gelen ana çerçeveyi farklı şekillerde korumaya, muhafaza
etmeye çalışan projeler, Kemalist ve İslamcı projeler arasındadır. Her ikisi de
aslında muhafazakâr projelerdir. İki projenin de değer karmaşası kavgası,
saplantısı vardır ve her ikisi de artık işlevini yitirmiş bir yapıyı sürmeye
çalışmaktadır. Türkiye’deki siyasi mücadele ağırlıklı olarak bu iki muhafazakâr
grup arasında olduğundan, kendi içlerinden bakıldığında bir taraf daha az
muhafazakâr, daha “çağdaş” olarak adlandırılıyor. Oysa eğer dinin altındaki,
ona da şekil vermiş ana yapıya, çerçeveye inersek, henüz ortada pek de öyle
muhafazakârlık karşıtı, çağdaş nitelendirilebilecek bir tartışma olmadığı
görülecektir.

(Timuçin Binder -
[İşlevlerini yitirmiş değerlerde ısrar: Değer tapınımcılığı, değerlerimiz saplantısı](http://tarihdeniz.blogspot.com/2015/04/islevlerini-yitirmis-degerlerde-srar.html))
