### Sağlık çalışanlarına yönelik şiddetin dayanılmaz hafifliği…

[Oku](http://www.diken.com.tr/saglik-calisanlarina-yonelik-siddetin-dayanilmaz-hafifligi/)

* Cezasızlık kültürü, bir toplumun başına gelebilecek en büyük
  felaketlerdendir. Eyleminin bir bedeli olmayacağını düşünen insan kadar
  tehlikelisi zor bulunur.

* Yaşadığı sorunların kaynağını yanlış yerde arayan ve ona, hıncını ‘en
  korumasız’ olandan almasını salık veren ahlaksızlıkla malul
  geleneğin/kültürün ürünü olan, saldırganlar. O it kopuk, sağlık personeline
  saldırdığında başına pek bir şey gelmeyeceğini ve hatta belli kesimlerde
  ‘takdir’ göreceğini biliyor. Asıl eleştirmesi gerekenleri eleştirebilecek
  bilinç ve cesaretten yoksun. Kaba kuvveti, münferit filan da değil. Attıkları
  yumruklar ve sıktıkları kurşunlar, iliklerine kadar politik/sınıfsal hınç
  barındırıyor.

### Leblebi tozu...

[Oku](https://www.gazeteduvar.com.tr/yazarlar/2019/04/11/leblebi-tozu/)

* Tamam gül bahçesi beklediğim, beklediğimiz yok da, insanın sevdiği şehir
  çeyrek yüzyıl Gökçek tarafından yönetilince, o çeyrek yüzyılın en belirleyici
  siyasetçilerinden biri Devlet Bahçeli olunca... Süleyman Soylu adlı bir kişi
  var, misal!

* İyi kötü düşünebilen bir insana, şu koşullarda ‘huzur’ ve ‘mutluluk’
  önerilebilir mi? Belki de, sırf ‘benzer biri olmamak’ dahi tek başına moral
  vesilesi sayılabilir artık, ne dersiniz? Düşünsenize, doğmuşsunuz,
  büyümüşsünüz, yaşamışsınız yaşamışsınız yaşamışsınız, sonunda vardığınız
  nokta Burhan Kuzu! Olup bitene iyi yanından bakmak için hiçbir fırsatı
  harcamamak gerek...

### Umursamamak ve alışmak, cehenneminiz oluyor!

[Oku](http://www.diken.com.tr/umursamamak-ve-alismak-cehenneminiz-oluyor/)

* Türkiye toplumunun toplum olma vasfına sahip olup olmadığının tartışılır
  olduğuna dair bir şeyler söylemeye çalıştım daha önce de. Bazı ortak
  değerleri varmış gibi görünen fakat daha çok birbirinden kopuk ve diğerine
  yapılanı hemen hiç umursamayan bir ‘insan kalabalığı’ söz konusu. Bu hâlin
  kökenindeki temel nedenlerden birinin, o kalabalığın mensuplarının
  ‘yurttaşlık’ bilincinden yoksunluğu olduğu kanısındayım. Memleket ahalisi
  yurttaş olamıyor. Hak ve özgürlük sahibi birer birey gibi davranamıyor.
  Haliyle, en temel ‘birlikte’ yaşam ilkelerinden yoksun.

* Birey ve yurttaş olmadığı için hak ve özgürlükler ile kendi varlığı
  arasındaki ilişkiyi kuramıyor. Bu yüzden o kalabalığın ortalama bir mensubu,
  örneğin kaba saba bir sürücüden kolaylıkla fırça yiyebiliyor. Bu yüzden, tüm
  kamu hizmetlerinin kendi emeği sayesinde verilebildiğini anlamıyor. Bu
  yüzden, eğer ödediği vergi olmasa o yeteneksiz takım elbiselilerin hiçbir işe
  yaramayan insanlara dönüşeceğini kavrayamıyor. Bu yüzden, güçlüye yaltaklanıp
  güçsüzü neredeyse içgüdüsel biçimde ezebiliyor. Bu yüzden, eşitlik
  düşüncesinden böyle fersah fersah uzak. Bu yüzden, bir diğerinin dilini
  konuşamaması, inancını ya da diğer yönelimlerini özgürce yaşayamamasını dert
  etmiyor.

* Değerli okur,

  Çok ve haklı tepki gösterdiğin YSK şeyi, örneğin bir batı demokrasisinde
  böyle sırıtarak verilemezdi. Burada yapılabiliyor oluşunun nedeni, senin hem
  çok korktuğun hem de taparcasına sadakat duyduğun devletinle ilişkinin,
  demokratik ve eşitlikçi bir yurttaşlık ilişkisi olmayışı. Kendinden başka hiç
  kimsenin derdiyle tasasıyla ilgilenmediğin, hiçbir birliktelik duygusu
  hissetmediğin için, tek katılım aracın olan ‘oyu’ dahi böyle gözünün içine
  baka baka yok sayabildiler.

  Görmezden duymazdan geldiğin, umursamadığın ve her yapılana alıştığın
  sürece... Bunlar iyi günlerin!

### Yeni rejimin bir ‘normal insan’ ile imtihanı!

[Oku](http://www.diken.com.tr/yeni-rejimin-bir-normal-insan-ile-imtihani/)

* Şöyle bir düşünelim, Türkiye’de sizi yadırgatacak bir şey var mı? Ne olursa
  hayret edersiniz? Pes dedirtecek bir davranış, söz? Benim yok. Hakikaten yok.
  Her şeyi, bir insanın varsayabileceği ya da varsayamayacağı her ne varsa
  beklerim.  Yalnızca şu son seçim macerasına bakın. İlk kez böyle bir şey
  yaşadık Cumhuriyet tarihinde. Ne oldu? Bugün baktım, yine müzik sesi geliyor
  seçim çalışması yapılan çadırlardan, hiç bir şey olmamış gibi.

### ‘Gereksiz taramalardan’ kaçınmak, daha iyi olmaz mı?

[Oku](http://www.diken.com.tr/gereksiz-taramalardan-kacinmak-daha-iyi-olmaz-mi/)

* Ve bu denli olağandışı bir atmosferde, günlerdir İmamoğlu ile Yıldırım’ın
  olası TV tartışma programı gündemde.

  Değerli okur, akıl sağlığımı korumak, biraz dertleşmek için yazıyorum bu
  satırları inanın. Çünkü bir orta zekâlı yurttaş olarak, böyle bir programın,
  olağandışı koşulları olağanmış gibi göstermek dışında, kime ne yararı
  olduğunu anlamıyorum. Hele ki muhalefete ne faydası olacağını! Hakikaten
  anlamıyorum.

  Efendim, bir demokrasi deneyimi olacakmış? Bunu söyleyenler, hangi ülkede
  yaşıyor? Sabah uyandıklarında pencerelerinden hangi ülkeye bakıyorlar? Ne
  yer ne içerler? O tartışma programında ne konuşulacak? Ne tartışılacak? Ne
  olur biri söylesin, ortada tartışılacak bir şey var da, biz ölümlüler mi
  görmüyoruz? 23 Haziran garabetini meşru bir seçim faaliyeti gibi göstermek
  dışında, ne anlamı olur ekran müsameresinin?

  Programın ardından İmamoğlu’nun oyları mı artacak? Projelerini mi
  anlatacaklar? Neden? Hangi sıfatlarla? İmamoğlu, sanki seçilmemiş ve ilk kez
  seçime giriyormuş gibi mi davranacak? YSK’nin yüz kızartıcı ‘şeyini’
  (kararını) mi konuşacaklar? Ertesi gün havuz paçavraları tavır mı
  değiştirecek? Şu ana dek safını belirlemeyen birileri var da, o akşam mı
  kararını verecek? Kararsız olduğu söylenen üç beş seçmen, neyin
  kararsızlığını yaşıyor sizce?

  Neden? Neden bir TV tartışması gündemde 2019 Türkiye’sinin Haziran ayında?
  Yaşamda, ilişkilerde, yazıda ve propagandada, gereksiz taramalardan kaçınmak
  iyi bir şey değil midir? Bu satırların yazarı ve onun gibi düşünenler,
  hakikaten memlekette olup biten her şeyi yanlış mı anlıyor, anlıyoruz?

### Arkadaşlıktaki saadete dair...

[Oku](https://www.gazeteduvar.com.tr/yazarlar/2019/06/06/arkadasliktaki-saadete-dair/)

* Hakikaten modern yaşamın arkadaşlık ilişkisi öncekiyle nasıl bir olsun.
  Bırakın tarihsel dönemeçleri, yaşadığınız şehrin niteliği, sükûneti dahi
  belirleyici bir etmen. Örneğin, Ankara’yı sevip “Ankara’nın en güzel tarafı
  İstanbul’a dönmesi,” zevzekliğini marifet sayanlara mesafeli biri olarak ben,
  iki şehir ilişkileri arasında gözle görülür farklar olduğunu gözlemliyorum.
  Biriyle buluşup buluşmaması gerektiğini önce yandex’e danışan bir şehrin
  ahalisiyle, evine yemeğe gelen insanı yemek sonrası arabasıyla evine
  bırakanların yaşadığı şehrin ahalisi bir olur mu ki?!

* Kedisinden söz ettiğinizde, “Onun bir adı var, Platon,” diyen birinin,
  arkadaşına ‘kanka’ demesi?! Bu nasıl bir iş ve dönem böyle; AKP sözcüleri,
  Ali Ağaoğlu, kafa tokuşturanlar ve arkadaşına kanka/kanki diyenler aynı zaman
  dilimine denk düştü. Ya sabır!

### Neden bu kadar kolay dayak yiyoruz?

[Oku](http://www.diken.com.tr/neden-bu-kadar-kolay-dayak-yiyoruz/)

* Çok kolay dayak yiyoruz. Çok kolay hakarete uğruyoruz. Çok kolay
  tartaklanıyor, itilip kakılıyoruz.

  Vergi ödüyoruz. O vergilerin saray vs. yapıp lüks araç almaktan arta kalanı
  kamu kurumlarına, kamu harcamaları için aktarılıyor. O kamu kurumlarından bir
  kaçı, kendisine tahsis edilen kamu kaynaklarıyla alet edevat alıp memur
  istihdam ediyor. Ardından o memurlar, kendilerine verilen o alet edevatla,
  muhalif olanlara dayak atabileceğinden kuşku duymayarak şiddet uyguluyor.
  İnsanın kendi parasıyla rezil olması, bu olsa gerek!

  Bir kez daha yinelemekte yarar var: Yaşamın muhtelif alanlarında, günlük
  faaliyetlerimizde ve kamu gücü karşısında it muamelesi görüyoruz. Oysa,
  insanız. Yalnızca insan değil, aynı zamanda ‘eşit’ yurttaşlarız. Bizlere
  o muameleyi yapmaya cesaret edenler bu cüreti, üretilen toplumsal rızadan
  alıyor. Rıza gösteren biziz.

* Ödediğimiz maaşlarla şatafat içinde yaşayan takım elbiseli sevimsizler, nasıl
  oluyor da böylesine yok sayabiliyor bizleri?

---

“Ne yazık ki Türkiye muhalefeti ya da muhalif olduğu kanısında olanlar da çoğu
zaman ‘meşrulaştırma’ konusunda çok cevval davranıyor. Manzara şu değil mi
sizce de: Ey muhtelif hukuksuzlukların failleri, sakın geleceğe dair bir
endişeniz olmasın, biz iktidar olsak da böyle tatlı tatlı tartışacağız
TV’lerde. Bu nedenle Türkiye’de, o romantik ‘Yargılanacaksınız!’ sloganı hep
naif bir ‘arzu’ olarak kaldı. Ama tabii, o akşam tweet atanlar çok ‘like’ alır,
bu başka. TV tartışması çok hoş sosyal medya gevezeliğine neden olur, tadını
çıkarır herkes! Bir aydır bir TV programı ve kimin sunacağı konuşuluyor. Bir
ülkenin başına daha acayip ne gelebilir ki?!”

[Kaynak](https://journo.com.tr/tv-duello-munazara-turkiye-tarih)

---

Türkiye’de, bazı vakıflarda çocuklara tecavüz edilmesi değil ama soğan ve
sivri biber fiyatları iktidarı zorlar.

[Kaynak](https://www.evrensel.net/haber/379157/murat-sevinc-cumhuriyet-tarihinin-en-surreal-hikayesine-tanik-oluyoruz)
