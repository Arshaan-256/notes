## Gümüş Anahtar

Ama zaman zaman, bütün insan arzularının ne kadar sığ, kararsız ve anlamsız
olduğunu, hakiki güdülerimizin ağzımızdan çıkan gösterişli ideallerle nasıl
çeliştiğini görmüyor da değildi. O zaman düşlerin saçmalık ve yapaylığına
karşı ona öğrettikleri nazik gülüşe başvuruyordu; çünkü, dünyamızdaki günlük
yaşamın her anının bir saçmalık ve yapaylık olduğunu, güzellik yoksulu olmaktan
başka, aklıselim ve niyet noksanlığını kabul etmese de isteksiz olması yüzünden
daha az saygın olduğunu görüyordu. Böylece, tutarlılık ya da tutarsızlık
konusunda hakiki bir standarttan yoksun, bilinçsiz bir evrende mizahın bile boş
olduğunu anlamadığından bir tür mizahçı oldu çıktı.

---

Ona, üç boyutlu dünya algısının ne kadar çocukça ve yetersiz olduğu ve bilinen
yukarı-aşağı, ileri-gerive sağa-sola yönlerinin dışında sonsuz sayıda yön
olduğu anlatıldı.
