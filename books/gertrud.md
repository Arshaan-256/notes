# Gertrud

*Hermann Hesse*

* [...] Ayrıca kendim için daha bir sessiz, daha bir el altından göz yaşları
  döktüm; bir başka gezegende yaşar gibi bütün bu insanların arasında hayat
  denen şeye akıl erdiremeyen, sevgiye susamışlıktan ölen, ama sevgiden de
  korkmadan duramayan kendim için gözyaşları.
* İnsanlarla aramda bir köprü kurmam, şu ya da bu şekilde onlarla bir arada
  yaşayabilmem gerekiyordu, hep altta kalmak istemiyordum. Beni bu hedefe
  götürecek başka bir yol yoksa, belki bunu müzik yapabilirdi. Beni sevmeye
  yanaşmıyorlar mı, eserlerimi severlerdi o zaman.
* Artık solmuş leylaklarla gölgeli bir kameriyede uzun uzun oturuyor,
  düşünüyor, yaşadığım hayata şaşıp kalıyordum. Nasıl da yalnızlık ve
  yabancılık içinde kendi yolumda ilerliyordum! Nereye, belli değildi. Hiçbir
  yerde kök salamamış, hiçbir yeri kendime yurt edinememiştim. Evdekilerle
  sadece görünürde bir ilişki, nazik mektuplarla sürdürülüyordu.
* Böyle bir uğraş, ses dizilerini üst üste yığmalar, çeşitli kompozisyonlarla
  sürdürülen heyecanlı oyunlar gerçekten bir anlam taşıyabilir, bir insanın
  yaşamını bağışlatıp doldurabilir miydi? Bütün bunların hepsi olsa olsa başka
  bir insanın bir saatliğine hoşça vakit geçirmesini sağlamanın dışında ne işe
  yarıyordu?
* Avuntudan yoksun karanlık, günlük yaşamımızın tüyler ürpertici
  kısırdöngüsüdür. Sabahları niçin kalkılıyor yataktan, niçin yenilip içiliyor,
  akşam oldu mu neden tekrar gidilip yatılıyor?
