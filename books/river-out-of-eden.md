# Richard Dawkins - River Out of Eden

    Sonsuza dek süren
    Bilardo ve bilardo ve bilardolarını oynayan
    Milyarlarca ve milyarlarca ve milyarlarca
    Parçacığın popüler adı olmalı, Doğa.

    Piet Hein

***

* Darwinci kuram yalnızca üstün bir açıklama gücüne sahip değildir; açıklamasındaki ekonomikliğin güç dolu bir zerafeti, dünyanın en unutulmaz başlangıç mitlerine bile üstün gelecek şiirsel bir güzelliği vardır.
* Tüm halkların kabileci atalarına dair epik efsaneleri vardır ve bu efsaneler çoğunlukla, dini kültlere dönüşerek resmileşirler.
* İnsanlar atalarını sayar, hatta onlara tapınırlar - bunda da haklıdırlar, çünkü yaşamı anlamanın anahtarı doğaüstü tanrılarda değil, gerçek atalardadır.
* Dünya, ata olmak için gereken şeylere sahip olan organizmalarla dolar. Bu, tek cümleyle, Darwinciliktir.
* Genler kullanıldıkça değişmez, çok ender hatalar dışında, değişmeden sadece aktarılır.
* Genler süzgeçten yalnızca kendi bedenlerine ata olması için yardım ederek değil, bir akrabanın bedeninin ata olmasına yardım ederek de geçebilirler.
* Türlerin dallaşmasının kabul edilen en önemli nedeni, coğrafi koşullardır.
* Varlığını koruyan yaklaşık 30 milyon türün, başlangıçtan şimdiye dek yaşamış olan türlerin yaklaşık %1'ini oluşturduğu sanılıyor.
* İnsan genleri ırmağı, şempanze genleri ırmağıyla yedi milyon yıl önce, goril genleri ırmağıyla yaklaşık olarak aynı zamanlarda birleşir. Birkaç milyon yıl daha geriye gidildiğinde, Afrikalı insansımaymunlarla paylaştığımız ırmağımıza orangutan genleri ırmağı karışır. Daha da geri gidildiğinde, bir gibon genleri ırmağıyla birleşiriz. Daha da eskilerde genetik ırmağımız; tekrar ileriye doğru izlendiğinde EskiDünya maymunları, Yeni Dünya maymunları ve Madagaskar lemurları kollarına ayrılacak olan ırmaklarla birleşir. Daha da gerilerde, diğer önemli memeli gruplarına giden ırmaklarla birleşir: Kemirgenler, kediler, yarasalar, filler. Bundan sonra, sürüngenlerin, kuşların, ikiyaşayışlıların(hem suda hem karada yaşayanların), balıkların, omurgasızların çeşitli türlerine giden ırmaklarla birleşiriz.
* Teknik açıdan "bauplan" genellikle "temel yapı planı" olarak çevrilir. Zarar verici olan, "temel" sözcüğünün kullanılmasıdır(ya da aynı şekilde, derinlik göstergesi olarak Almancaya başvurulmasıdır). 
