# Aslanlı Yol

*Sevan Nişanyan*

## Kitaplar

* Flaubert -L’education sentimentale
* Benjamin Constant - Adolphe
* Karl Marx - Grundrisse
* Lenin - Tople Eserler (Nisan Tezleri ve o dönemdeki yazıları)
* Benjamin Constant - De l’ésprit de conquête et l’usurpation
* Benjamin Constant - De la liberté des anciens comparée à celle des modernes
* Benjamin Constant - De l’usurpation
* Divan-ı Lugat-i Türk
* Marcel Erdal - Old Turkic Word Formation
* Runciman - The Great Church in Captivity
* [Sevan Nişanyan - Burjuva Devletinin Sorunları ve TC Devleti](http://www.birikimdergisi.com/images/UserFiles/images/Spot/70/52-53/burjuva_devletinin_sorunlari_ve_tc_devleti_sevan_nisanyan.pdf)
* Elisabeth Murray - Caught in the Web of Words: James Murray and the Oxford
  English Dictionary


## Filmler

* Werner Herzog - Aguirre, Zorn Gottes


## Müzik

* Bach - Ein fest Burg ist unser Gott
* Bruckner
* Beaux Arts Trio - Brahms Piyanolu Üçlü
* Krokus


## Konular

* Saint-Just’ün nutukları, Gironde’un tasfiyesi, Kornilov darbesi, Dört Mayıs
  hareketi, Jiangxi sovyeti
* Brezinski
* Osvaldo Hurtado
* Bodleian Kütüphanesi


# Notlar

* Çekirdek aileye oranla büyük ailenin bireysel özgürlüğe daha fazla pay
  bıraktığını orada idrak ettim. Kaçış imkânları daha fazladır,
  saatlerce ortadan kaybolsan kimse fark etmez.
* [...] faşizmiyle yakından tanışma fırsatı buldum. Bayraktan, marştan,
  vatan millet edebiyatından, kan dökme antlarından, Türk varlığına
  armağan edilen varlıklardan, bütün bunların ardında yatan kitlesel
  isteriden, yalnız ve zayıf olanı ezme şehvetinden, hepsinin simgesi ve
  şahikası olan Yüce Manitu figüründen nefret etmeyi öğrendim.
* Sonra Benjamin Constant hayranlığı dönemi geldi. Düşünce tarihinde
  sanırım kişi olarak kendime en yakın hissettiğim adamdır.
* Adolphe da – peki, Mario Vargas’ın bir iki kitabını saymayalım –
  okuduğum en iyi roman. İnsanın ruhunda elli sene iyileşmeyecek yaralar
  açan cinsten.
* Temel konu hep aynı: Devlet’in kâğıttan bir kaplan olduğu malum, ama
  kaplanın yırtılma noktası nedir? Otorite nasıl acze düşürülür?
  Karşı-güç nasıl oluşturulur?
* Lenin’in teorik yazıları boş laftır; o
  zaman da bu kanıdaydım, halen de o kanıdayım. Ama Ekim İhtilaline giden
  altı ayda yazdığı güncel yazılar – gazete makaleleri, nutuklar,
  raporlar, propaganda broşürleri, program taslakları vs. – birer siyasi
  sezgi şaheseridir.
* Şubat İhtilalinde rejimin ölümcül bir yara aldığını Lenin herkesten
  önce fark eder. Nisan Tezleri’nden itibaren nefes kesici bir ustalıkla o
  yarayı deşer, büyütür, besler; hiçten başlayarak altı ayda koca
  imparatorluğu ele geçirir. Toplu Eserler’de o yazılar 1200 sayfalık iki
  kalın cilttir.
* Şimdi sizi şaşırtacak bir şey söyleyeyim: Lenin’e yaklaştıkça
  Marx’tan uzaklaşırsın. Marksizm dediğin şey gerçek dünyada gerçek
  insanların yaptığı siyasetle ilgisi olmayan bir teorik şemadır: etten
  kandan insanlar yerine “üretici güçlerin”, “temel çelişkilerin”,
  “tarihsel süreçlerin”, “sosyal sınıfların” sahneye çıktığı
  bir çeşit gölge tiyatrosu.
* 1979 Kasımında Grundrisse çevirisini matbaaya teslim ettiğimde Marksist
  teorinin deli saçması olduğu fikri kafamda şekil almıştı.
* Kalsam ne olurdu? 12 Eylül darbesinden hasarsız kurtulur muydum?
  Sanmıyorum. Sağ kalsam bile, o travmadan sonra bir daha Marksizm illetinden
  kendimi kurtaracak gücü bulur muydum? Yoksa bugün Murat Belge’ler,
  Ertuğrul Kürkçü’ler gibi ben de hâlâ o laf batağında debelenip durur
  muydum, “inandığımız her şey çökse de biz sosyalistler
  yanıldığımızı itiraf etmeyiz” inadıyla?
* Ben huysuzdum. Her bulunduğum ortamda yalnızdım. Kendimi oraya ait
  hissedememe illetiyle maluldüm. Yalnızlığım, kendini beğenmişlik olarak
  yorumlanmaya müsaitti.
* Werner Herzog’un Aguirre, Zorn Gottes filmini 1976 veya 77’de
  seyretmiştim. Hayatta beni en çok etkileyen hikâyelerden biridir.
* Iquitos, ayrıca, dünyanın karayolu ulaşımı olmayan tek büyük kenti;
  uçaktan başka çıkışı yok ya da kanoyla cangıla dalacaksın. Uçak
  dediğin de, her kasabada dur kalk yapan posta tayyaresi, biletin varsa
  koltuklu, yoksa ayakta uçarsın hindiler ve patates çuvallarıyla birlikte.
* “Benim burada ne işim var” sorusu, her zaman olduğu gibi, orada da
  beynimi kemirmeye devam ediyordu.
* Gerçek dünyada olaylara dahiyane tasarımlar değil, insanların
  aptallığı, beceriksizliği, hesapsız hırsları, korkuları,
  kıskançlıkları yön verir.
* Bir başka hocam Mao bağlamında söylemişti, “tarihte cehaletin önemini
  asla küçümseme.”
* Daha da enteresanı şu. Bunlar iktidardan gittikten sonraki ilk seçimde,
  bilemedin ikinci seçimde, askeri rejime karşı en açık ve şiddetli
  söylemi tutturan siyasi parti hangisiyse o parti seçimi kazanmış.
* Ecuador’da askerler kurt politikacı Velasco İbarra’yı kırk yılda,
  şaka değil, altı kez deviriyor; adam yedi kere seçim kazanıp geri
  geliyor.
* 1972-79’daki son cuntaya karşı, ülkenin ezeli rakip iki siyasi partisinin
  yenilikçi kanatlarından iki genç adam baş kaldırıp insan hakları ve
  antimilitarizm bazında muhteşem bir ortak platform oluşturuyorlar. 79’da
  ezici farkla başa geliyorlar. O ikisinden biri olan Osvaldo Hurtado’nun
  kitabını okumuş, “keşki bizde de olsa böyle biri” diye
  hayıflanmıştım.
* Türkiye’nin ilk popüler bilgisayar dergisini çıkarmaya başladık;
  bütün gün şirket mesaisi yaptıktan sonra gece yarısı çocuklarla
  toplanıp dergi hazırlıyoruz. Oraya da Baytan Bitirmez müstear adıyla
  programcılık yazıları yazıyorum, sabahın ikisinden üçünden sonra.
* Ben ise sosyalizmi, özünde bir saygısızlık sorunu olarak algılamaya
  başlamıştım.
* Memlekete norm dikte etme şansın yok, çünkü sen azınlıktasın. Eninde
  sonunda çoğunluğun normu galip gelir. Ramazanda bira servisi yaptırmak
  için kuracağın komisyonu er veya geç Ramazancılar ele geçirir. Onun
  için, senin ve benim gibi azınlıkta olanların normlardan değil
  özgürlüklerden yana olması gerekir.
* Birkaç yıl sonra Avusturya’daydım. Sırf üstadın havasını solumak
  için yolumu değiştirdim, Linz yakınındaki Sankt Florian Manastırına
  gittim. Şansıma org konseri vardı; akşama kalıp onu izledim. Bruckner
  çocukluğunda buranın korosunda söylemiş, yaşlılığında da
  Viyana’dan bunaldıkça oraya kaçar, saatlerce o orgu çalarmış. O
  hayvani akorları ilk orada denemiş olmalı.
* Bodleian’a daldım. Yediyüz yıllık kütüphane: yediyüz yıldan beri
  hiç yağmalanmamış, fetih görmemiş, kamulaştırılmamış,
  yakılmamış, harf devrimine uğramamış. Fatih Sultan Mehmet’ten bilmem
  kaç sene evvel o raflara kim ne koyduysa, aşağı yukarı, halâ orada.
* Bizim Susurlukçu arkadaşlara da dilim döndüğünce anlatmaya çalıştım,
  ne pavyon, ne kerhane, iyi bir kütüphanenin verdiği zevkin yamacına hiç
  biri yaklaşamaz diye.
* Vardığım akşamüzeri St. Ursen Kilisesinde Bach konseri vardı. Ein feste
  Burg ist unser Gott’u söylediler, 18 sene olmuş halâ hatırlarım. O
  kadar güzeldi ki gözümden şakır şakır yaş geldi.
* Zulmün asıl kurbanının, zulme uğrayan değil, zulmü yapan olduğunu
  düşünmeye başladım. Zulüm yükünü, çünkü, ancak inkâr ve yalanla
  hafifletebilirsin. Vicdanındaki yarayı ancak riya ile örtebilirsin. Riya
  ise, bir toplumun ruhunu çürüten en korkunç zehirdir.
* Sırplardan nefret eden Kosova Arnavutlarıyla, Boşnaklardan nefret eden
  Bosna Hırvatlarıyla, Romenlerden nefret eden Erdel Macarlarıyla,
  Azerilerden nefret eden Ermenilerle, Ermenilerden nefret eden Azerilerle,
  Osetlerden nefret eden Gürcülerle, Gürcülerden nefret eden Abhazlarla,
  Çeçenlerden nefret eden Ruslarla, Ruslardan nefret eden Karelya Finleriyle
  sohbet ettim. Dünyadaki tüm kötülüklerin anasının ötekisi olduğundan
  emindiler. Loş hayatlarındaki tek hakikat ışığı buydu. Bu hakikat
  uğruna ölmeye ve öldürmeye hazırdılar.
* Dilim döndüğünce tartıştım, yanılgılarını izah ettim elbette:
  barbarlara medeniyeti öğretmek görevimiz. Ama içten içe biliyordum ki
  yanılan benim, onlar değil. Bunca insanın bunca şevkle inandığı şeye
  nasıl burun kıvırabilirsin? 45 veya 75 seneden beri, insan hayatına anlam
  ve değer veren her şeyden soyulmuşlardı. Bürokratik devletin paslı
  çarkı içinde beş para etmez birer vida idiler. Oysa insan için ekmekten
  ve güvenlikten önce gelir onur. Aradıkları oydu. İdealizmi, tutkuyu,
  özveriyi, heyecanı, aşkı, anlamı düşmandan söke söke alma
  umudundaydılar.
* Gürcistan’ın dağlarında Svaneti diye bir ülke varmış, Svan dili
  konuşan insanlar yaşarmış, köylerinde sıra sıra taş kuleler varmış.
  Başkent Mestia’nın bir tek fotoğrafını gördüm, vuruldum.
* Bizim kampın yıkıntıları şimdi Google Earth’te seçiliyor, 42º 54’
  54’’ kuzey, 43º 08’ 33’’ doğu. Yakılmış, belli ki, geriye dört
  duvar kalmış.
* Valaam Adası. Rusya’da, Ladoga Gölünün en kuzeyinde, kocaman bir ada.
  Çarlık zamanında yirmiye yakın manastır varmış, sükût yemini etmiş
  münzevi keşişler yaşarmış.
* İnsanlık tarihinin en güzel insanı kim? Johann Sebastian Usta. Kaç çocuk
  yapmış? Yirmibeş. O kadar. Bir bildiği vardı elbet.
* Çünkü ben kavgada acımasızım. Köprüleri çok kolay yıkarım. Terk
  edip gitmenin özgürlüğüyle sarhoş olan birini kavgada yenemezsin. Seni
  sıfırlar geçer. Sırf zevki için kavgayı tırmandırır, tahmin bile
  edemeyeceğin seviyelere taşır.
* Tire’nin balkon demirlerine, Safranbolu’nun eski dolaplarına, Gesi’nin
  kesme taşlarına gören gözle bakarsan Cumhuriyet dedikleri ulusal facianın
  boyutlarını görürsün, uzun boylu söz söylemeye gerek kalmaz.
* Tek romanı Adolphe, Fransız edebiyatının mücevherlerindendir. Yalan
  söyleme hakkı üzerine Kant’la giriştiği polemik, etik felsefenin
  şaşırtıcı bir çiçeğidir.
* Napoleon’a karşı, modern diktatörlüğün gelmiş geçmiş en acımasız
  tahlili olan De l’ésprit de conquête et l’usurpation’u yayımlar.
* Akıl, acımasız bir sürücüdür. Aklın egemenliğini kabul eden kişi,
  onun kendini sürüklediği yerlere gitmemezlik edemez. Hakikatin tek ve
  alışıldık cephesiyle yetinemez. Tutarlılığın, ancak dürüstlükten
  taviz vererek kazanılan bir erdem olduğunu bilir. “Ben hakikati buldum,
  başka soru sormayacağım” diyen insan, aklıyla birlikte vicdanını
  uykuya yatırmış olandır.
* Tek gerçek özgürlüğün, kişinin kendi aklı ve vicdanıyla baş başa
  kalma özgürlüğü olduğunu anlar.
* De la liberté des anciens comparée à celle des modernes (1819) başlıklı
  nutkunda antik çağın özgürlük anlayışını modern çağınkiyle
  kıyaslar.
* De l’usurpation, eski devir zorbalarıyla, Napoleon’un şahsında, yeni
  çağın diktatörlüğünü karşılaştırır. Eski tip zorbalık, toplumda
  var olan baskı kurumlarından destek almıştır. Yenisi ise gasp
  (usurpation) üzerine kuruludur; köksüzdür. Yoluna çıkan her kurumu
  tahrip eder; yerine koyduklarını meşrulaştırmak için, sonsuz bir baskı
  ve yalan sarmalına tutunur. Eski kurumların desteğinden yoksun olduğu
  için, iktidarını “halk” retoriğine dayandırır; o yüzden,
  “halkın” aralıksız alkışına muhtaçtır.
* “[Eski zorbalar] sükût yoluyla hükmeder, insana, en azından, susma
  hakkını tanır. [Yeni diktatörlük] ise insanı konuşmaya mahkûm eder;
  onu düşüncesinin en mahrem sığınağına kadar takip eder; vicdanını
  inkâr etmeye zorlayarak, mazluma kalan son teselliyi elinden alır.”
* Yıllar sonra dönüp okuduğumda daha net görebiliyorum, Yanlış
  Cumhuriyet’in başlıca ilham kaynağı Benjamin Constant’ın De
  l’usurpation’u olmuş.
* Günün birinde de roman yazacak olsam, Adolphe gibi olmasını isterim:
  alabildiğine duyarlı, ama aynı zamanda acımasız; akılcı, ama aklın
  çaresizliğini bilen.
* Ertesi gün kendimi katiller koğuşuna aldırmayı başardım. Hapishanede
  katillerin yeri başkadır. Hırsız-uğursuz takımı gibi olmazlar,
  ağırbaşlı insanlar. Çoğu hayatlarında bir kere suç işlemiştir, ondan
  beri o suçu nasıl işlediklerini anlamaya çalışır.
* Ayrıca katiller koğuşu daha güvenli olur, kan davalarından çekindikleri
  için it uğursuz takımını pek içeri sokmazlar.
* Televizyon, insana insan değil, vasati aptallığın temsilcisi olarak hitap
  eden bir alettir.
* “Marka” olan her şeyden mümkün mertebe kaçınacağız dedik. Çünkü
  marka seri imalat demektir. İstediği kadar “şık” olsun, bireye değil
  kitleye hitap eder.
* Amerikalı bir müşteri tanışmak istedi. Boston filanca orkestrasının
  şefiymiş. Klasik müzik bulunduran otel çok görmüş, ama Brahms Piyanolu
  Üçlü? Üstelik Beaux Arts Trio’dan? “Dahiyane,” dedi.
* Bu memlekette öyle güvercin tedirginliğiyle yaşamaya gelmez. Köpek
  gördün mü değnekle üstüne yürüyeceksin.
* İnsanı insan yapan racondu. Racon bozulduktan sonra hayatın anlamı yoktu.
  Hak verdim. Sokrates de hak verirdi diye düşündüm.
* Sonra 1989’du galiba, bir sohbette Türkçedeki Rumca kelimeler konusu
  açıldı. Oturdum 200-300 kelimelik bir liste yaptım. Neler yok ki?
  Fesleğen, hülya, kutu, anahtar, avlu, biber, sınır vs.
* 2000 yazında Ortaasya Türkçesiyle tanıştım. Üç dört ay Divan-ı
  Lugat-i Türk’le yatıp kalktım, ki muazzam bir sözlüktür, Arap
  sözlükçülüğünün (yes!) büyük şaheserlerinden biridir.
* Türkçede üçbinden fazla Arapça kelime var; Arapçanın eski
  akrabalarını tanımadan bunların çoğunu analiz etmek mümkün değil.
* Felek Asurice’de çark demekmiş; heykel aslında saray ve tapınak demekken
  nasıl anlam değiştirmiş; kâfir ile kefaretin alakası nedir, bunlarla
  uğraştım.
* Moğolcada Türkçeye benzer binlerce kelime var. Bunların ortak kökten
  gelen kuzenler değil, bundan aşağı yukarı ikibin yıl önce o zamanki
  Türkçeden alınmış sözcükler olduğunu daha yeni anladım.
* Marcel Erdal’ın kitapları bir senedir başucumdaki rafta kötü kötü
  bana bakıyordu. Sonunda cesaret ettim, okudum, ne kadar cahil olduğuma bir
  kere daha hayret etme fırsatı buldum. Old Turkic Word Formation, muazzam bir
  eser, ama “uzman değilsen git öl” diliyle yazılmış.
* Cübbesi ile asasını bir yana koyduğu zaman blucinle dolaşmayı seven
  biriydi. Kekova’da ufak bir balıkçı motorunda yıldızların altında tek
  başına gecelediğine tanık oldum. Bir ara patriklik görevinden bunaldı,
  uzun bir yolculuğa çıktı, belki de geri dönmemeyi tasarladı. Makamını
  bırakıp bir üniversitede hocalık yapma hayali vardı. Sohbeti
  derinleştirdim. Tanrı kavramını akılla nasıl bağdaştırabildiğini
  sordum. “Merak etme,” dedi, “din adamları arasında tanrıya inancını
  yitirmemiş olan azdır.”
* Bundan ikibin sene sonra Türkiye Cumhuriyeti’nin şu ilk evresinden geriye
  pek bir iz kalacağını tahmin etmiyorum. Etrafımızda gördüğümüz her
  şey köksüz, her şey temelsiz, her şey çürük. Yalnız binalar değil,
  kurumlar ve fikirler de öyle. Ufak bir depremde moloz yığınına
  dönüşecek şeyler hepsi.
* [1909 Kilikya Katliamı hakkında] Katliamı Genç Türkler organize etmişler,
  30.000 kişi öldürmüşler.
  Burada yanlışın var dedim, Adana olayı İttihatçılara karşı bir
  ayaklanma olarak başladı. İttihatçı hükümet olayları bastırmaya
  çalıştı, hatta Türklerden otuz-kırk kişiyi astılar.
* Sonradan öğrendim, heavy metal hareketinin bir tür kâbesiymiş, her yerden
  gelen olurmuş. Metalin babası sayılan Krokus grubu Solothurn’da bu
  atölye/hangar/gece kulübünde doğmuş.
