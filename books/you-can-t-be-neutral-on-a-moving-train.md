# You Can't Be Neutral on a Moving Train

*Howard Zinn*

## 1. Güney'e Yolculuk: Spelman College

* Belki de çocuklara yapılan haksızlıklara daha hızlı tepki vermemizin nedeni,
  küçük düşmeye karşı özellikle hassas olduğumuz kendi çocukluğumuzun çaresiz
  masumiyetini hatırlamamızdır.
* Hayatımda yaşadığım olaylar, yoksulluk içinde yetişmem, tersanede çalışmam,
  savaşa katılmam, içimde dünyanın tüm zorbalarına karşı bir öfke geliştirdi;
  servetlerini ya da askeri kudretlerini ya da sosyal statülerini kullanarak
  başkalarını ezenlere karşı.


## 2. Gösteriye Katılabilen Genç Hanımlar

* Başarılı işadamlarının kahraman olduğu bir "uyduruk" dünya yaratmış olan siyah
  dergi ve gazeteleri... [...]


## 3. "Başkan Bahçıvan Gibidir"

* Kanunda yazılanların gerçek hayatta gücü elinde tutanlar kadar önemli
  olmadığını biliyordum.
* Kimin parası avukat ücretlerini ödemeye ve beklemeye yetiyorsa, o galip gelir
  ve "adaletin" fazla bir önemi yoktur.
* İşten atılmak ölmeye benzer; o korkunç kaybı yaşamadan size ölümün bazı
  avantajlarını sunar. Herkes hakkınızda çok güzel şeyler söyler ve siz bunları
  duyarsınız.


## 7. Savaş Karşıtı Bir Gazi

* Hiroşima ve Nagasaki'nin bombalanması için öne sürülen en güçlü argüman,
  muhtemel bir Japon istilasında ölecek insanların hayatlarının
  korunmasıydı. Ancak, savaştan hemen sonra yedi yüz Japon devlet görevlisinin
  sorgulandığı "Stratejik Bombalama Anketi" başlıklı resmi raporun sonuçlarına
  göre, Japonlar zaten teslim olmak üzereymiş ve Hiroşima ve Nagasaki'ye
  bombalar atılmamış olsaydı da ve hatta Japonya'ya bir istila bile
  olmadan savaşı Aralık 1945'e kadar "kesinlikle" sona erdireceklermiş. Ayrıca,
  Birleşik Devletler, Japonya'nın haberleşme kodunu çözmüş olduğu için
  Japonların teslim olmak üzere olduğunu *biliyormuş*. ("Bir Ölüm Ayini ve
  Belgeler" başlıklı makaleden)
* Savaş insanın belli bir içgüdüsel ihtiyacından doğmaz. Savaş politik liderler
  tarafından üretilir. Bu liderler ondan sonra, ikna, propaganda, cebir gibi
  yollar kullanarak normalde savaşmaya isteksiz olan halkı seferber etmek için
  müthiş bir çaba harcarlar.


## 8. "Bazen Sessiz Kalmak Yalan Söylemektir": Vietnam

* Tarih epey işe yarayabilir. Eğer dün doğmuşsanız ve geçmiş hakkında hiç
  bilginiz yoksa, hükümet size ne anlatırsa kolayca kabullenebilirsiniz.


## 11. Hapiste: "Dünya Allah Bullak"

* Yıllar içinde öğrendim ki polisler, askerler gibi, normalde iyi huylu
  insanlar, ama emirlere uyma kültürüne aitler ve "düşman" olarak belirlenen kim
  varsa ona karşı şiddet uygulayabiliyorlar.
* [...] Ranzama uzandım, sevdiğim insanları geçirdim aklımdan ve beyaz olduğum
  ve yoksuz olmadığım ve pek çok kişi için sürekli bir cehennem olan bir
  sistemin içinden sadece kısa bir süreliğine geçtiğim için ne kadar şanslı
  olduğumu düşündüm.
* [...] İnsanları hapse atmak suç problemini çözüyormuş gibi yapmanın bir
  yoludur. Suçun kurbanlarına hiçbir yararı yoktur, ama ceza kavramını idame
  ettirir, böylece kültürümüzde sonsuz bir şiddet döngüsünü sürdürür. Hapis,
  çoğu cezası *cezalandırılan* suçun kaynağı olan yoksulluk, işsizlik, evsizlik,
  umutsuzluk, ırkçılık, açgözlülük gibi durumların ortadan kaldırılması yerine
  konan acımasız ve işe yaramaz bir şeydir. Zengin ve güçlülerin suçlarıysa çoğu
  zaman cezasız kalır.


## 12. Mahkemede: "Meselenin Özü"

* Mahkeme salonları şu gerçeğin örneklerinden biridir: Her ne kadar toplumumuz
  geniş ve afaki anlamda liberal ve demokratik ise de, toplumun daha küçük
  bölümleri -derslikleri, işyerleri, kurumsal yönetim kurulları, hapishaneleri,
  askeri kışlaları- bir kişi ya da küçük bir elit gücün hükmü altında, çok açık
  bir biçimde antidemokratiktir. Yargıçlar davanın seyri üzerinde tam bir güce
  sahiptir. Hangi kanıtın kabul edileceğine, hangi şahidin tanıklık yapmasına
  izin verileceğine, hangi soruların sorulabileceğine onlar karar verir. Üstüne
  de, yargıç çoğu zaman politik bir atamadır ya da politik bir parti
  aracılığıyla seçilmiştir ve neredeyse her zaman imtiyazlı bir geçmişi olan,
  fikirleri kısmen tutucu ya da kısmen liberal, oldukça varlıklı beyaz bir
  erkektir.
* [...] Binbaşı ayrıntılı bir biçimde askere alma sisteminin sistematik olrak
  yoksulların aleyhine nasıl ayrımcılık yaptığını ve nasıl düzenli bir biçimde
  varsılların oğullarına sağlıktan dolayı askerlikten muafiyet verdiklerini
  anlattı.
* [...] Kanser araştırmaları için yüz bin dolar harcanacak ve savunma için
  yetmiş milyar. Önceliklerimiz nerede?


## 15. Umut İhtimali

* "[...] Gerçekte hükümetlerin ve otoritenin, kurumların ve şirketlerin
  kendilerini halkın fiziksel ve doğrudan eylemlerinden koruyacak kanunlara ve
  haklara ihtiyaçları vardır."
* İnsanlar *doğal olarak* şiddet-sever ya da gaddar ya da açgözlü değildir, ama
  o hale sokulabilirler.
