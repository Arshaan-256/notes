# 1965: 2015'ten 50 Yıl Önce 1915'ten 50 Yıl Sonra

*Serdar Korucu* (2014)

* 24 Nisan 1915’te Osmanlı Dahiliye Nezareti’nin İstanbul Ermeni
  toplumunun önde gelen 250 aydınını tutuklaması ve Çankırı’ya
  sürmesinin ardından 27 Mayıs’ta yürürlüğe giren, savaş sırasında
  “askeri tedbir” olarak tanıtılan “Tehcir Kanunu”nun uygulanmasının
  üzerinden tam 99 yıl geçti.
* Türk Silahlı Kuvvetleri Genelkurmay Başkanlığı’nın verilerine göre
  felakete dönüşen bu karardan Osmanlı toprakları üzerinde yaşayan 987
  bin 569 Ermeni’den 413 bini etkilendi ve Suriye civarına “sevk” edildi.
* Ermeni kaynaklarına göreyse bir nesil yok oldu. Belgelere göre, Birinci
  Dünya Savaşı’ndan önce 2 milyondan fazla Ermeni’nin yaşadığı
  imparatorluk topraklarında 1915-1923 tarihleri arasında 1,5 milyon Ermeni
  katledildi, geri kalan 500 bin ise farklı şehirlerde öldürüldü.
* “Bütün bu hareketler olurken, Türkiye’deki Ermeni vatandaşlarımızın
  dikkatli, memleketsever tutumları karşısında memnuniyetimizi belirtmemiz
  milli bir borç olur. Eski İstanbul Senatörü Berç Turan dostumuzun
  geçenlerde gazetemizde yazdığı bu konudaki makalede Ermeni
  vatandaşlarımızın hissiyatına tercüman olmasını şükranla kaydederiz.
* Türkiye'nin bütünlüğü içerisinde Ermeni vatandaşlarımızın büyük
  yeri vardır. Onlar herşeyleri ile bu memlekete bağlı kalmışlardır.
  Geçmişte vuku bulan olaylar hiç bir zaman tek taraflı cereyan etmemiştir.
  Herkes ölülerini anmakta serbesttir. Ancak bunun siyasetle paralel
  götürülmemesi gerekir. Türkiye'deki Ermeni vatandaşlar da bu anlayış
  içerisindedirler.
* “Ortadoğu’da yaşayan insanların müşterek karakterlerinden biri de
  hiç şüphesiz “aşırı milliyetçilik”tir. Kültür noksanlığı ve
  diğer önemli faktörler “gerçek milliyetçiliğin” gelişimini
  önlemekle kalmamış, aynı zamanda hissi ve sakat bir anlayışa kurban
  gitmesine sebep olmuştur.
* Askeri geçmişini hatırlatan köşe yazarı Sadık Atak yazısına kendi
  anılarıyla devam ediyordu. “1938 yılında resmi görevle Suriye’de
  bulunurken bir gün Kurmay Binbaşı üniformasıyla Halep'teki Askeri kentine
  alışveriş için gitmiştim. Türk subayı üniformasına hasret çeken
  Ermeniler etrafımı aldılar, kimi elimi öper kimisi çizmelerimi...
  Suriye'yi işgalleri altında bulunduran Fransızlardan bir askeri müfreze,
  derhal yetişti ve onları dağıttı. Yanımdan uzaklaştırılan Ermeni
  kişilerin gözleri nemli idi...
* 26 Nisan'daki haberler arasında ilginç bir isim de göze çarpıyordu: Aziz
  Nesin. Nesin, Akşam gazetesindeki “Parmak” başlıklı yazısında
  Ermenilerin mitinglerini emperyalistlerin Türkiye üzerindeki oyunu, Ermeni
  sorununu ise Amerikan parmağının kışkırtması olarak gösteriyordu.
  “Dilimizde deyim olarak çok kullanılan üç parmak var. Biri “vezir
  parmağı”, tatlıdır ama pahalıdır da, onun için vezir parmağını
  ancak parası olan yiyebilir. Bir de daha çok içişlerimize giren parmak
  var: Kadın parmağı... Üçüncü parmak hem içişlerine, hem
  dışişlerine giren İngiliz parmağıdır. İçişleri karmakarışık oldu
  mu, yaşlılar hemen, -Hmmm!..derler, bu işte bir kadın parmağı var...
  İçi, dışı bütün işler karmakarışık olunca da. -Hmm! Bunda İngiliz
  parmağı var!.. derler. Yalan değildir. 17. yüzyıldan bu yana doğusundan
  batısına, kuzeyinden güneyine dünyanın neresinde bir delik varsa
  girmiştir bu parmak. Delik olmayan yere de, oynaya oynaya ille bir delik
  açar. O her yere uzanan parmak, girecek bir delik bulamazsa, salt idman
  üstünde olmak ve formunu yitirmemek için, üstünde güneş batmayan
  İmparatorluk armasındaki yorgun aslanın mabedinde egzersizler yapar. -Demek
  sizin tavuklar erkenden yumurtlamayı kesti; hiç şüpheniz olmasın mirim,
  İngiliz parmağıdır... -Kıbrıs davası mı!... İngiliz parmağıdır...
  Bütçesinden yollarına, elbiselerden ceplerimize kadar her yanı, her yeri
  delik deşik olan Türkiyemiz’de İngiliz parmağının girmedik delik
  kalmış mıdır dersiniz? Hiç sanmam... Şimdi... Birinci Dünya
  Savaşı'ndan bu yana yeni bir parmak daha çıkmıştır ortaya. Bu dolar
  saymaktan ucu aşınmış zengin Sam Amcanın parmağıdır. Zavallı dünya,
  açılan delikleri İngiliz parmağından korumaya çalışırken, şimdi
  başına bir de Amerikan parmağı çıkmıştır. Bu iki parmak, kimi zaman
  birbirleriyle rekabet halinde kimi zaman da birlik olarak parmaklayıp
  duruyorlar: Kore'yi, Vietnam'ı, Kıbrıs'ı, şurasını, burasını, şimdi
  de Ermeni sorununu... Çağımızda hangi taşı kaldırsanız, göreceğiniz
  ucu oynayıp duran Amerikan parmağıdır.
* Parmak nasıl girdi Tarihteki Türk-Ermeni çatışmasında ne Türk'ün ne
  Ermeni'nin parmağı vardır. Biz Türkler de Ermeni kardeşler de İngiliz
  parmağının oyununa gelmişiz. İngiliz emperyalizminin Türkiye'ye el
  atmasının hemen arkasından, on sekizinci yüzyılın sonlarına doğru,
  İngiliz parmağı, Türkiye'de bir Ermeni sorunu ortaya çıkarmıştır.
  Üç yüzyıl bütün dünyanın özellikle Asya'nın, Afrika'nın kanını
  iliğini sömürmüş olan İngiltere, 1870'den sonra birdenbire Ermenilerin
  koruyucu meleği kesilir. Osmanlı İmparatorluğu içinde milliyetçilik
  akımlarının hızlandığı bu sıralarda, İngiliz parmağının etkisiyle
  1885'te birtakım Ermeniler aşırı milliyetçi bir yeraltı örgütü olan
  HINÇAK'ı kurarlar. İngiliz parmağı hiç bir yerde tek örgütle yetinmez.
  Gerektiğinde birbiriyle çatıştırmak için en az iki örgüt gereklidir.
  Ermeniler de 1890'da Tiflis'te biraz toplumcu eğilimli TAŞNAK örgütünü
  kurarlar. Emperyalist İngiliz parmağı girince, öbür emperyalistlerin de
  parmakları kaşınır. Bu emperyalizm çekişmesinde Ermeni işine Fransız
  ve Çarlık Rusyası parmağı da girer. Ve kan dökülmeye başlar. Ermeniler
  Türk kanı döker. Türkler Ermeni kanı. Kim haklı? Oynayan parmakları
  görmeyince kimin haklı olduğu kestirilemez. Hem Türkiye haklıdır hem
  Ermeniler. Ama tek haksız olan gizli parmaklardır. Kıbrıs'taki parmak
  oyunu da böyledir...
* Birinci Dünya Savaşı sonrasında araya giren Amerikan parmağı da
  dünyayı kurcalamaya başlamıştır. Yeni Emperyalist Amerikan parmağını
  Ermeni işine uzatır. Bu ütopyacı barışçı olan Birleşik Amerika
  Başkanı Wilson'ın 8 Ocak 1918'de ileri sürdüğü 14 maddelik Dünya
  barış ilkelerinin 12. maddesine göre parçalanmış, Osmanlı
  İmparatorluğundaki Türkten başka uluslar da kesin güvenlik içinde
  varlıklarını koruyacak ve geliştireceklerdir. Birleşik Amerika
  Dışişleri uzmanlarının 1919'da hazırlayıp Paris'te bulunan Wilson'a
  verdikleri muhtıraya göre Türkiye üçe bölünecekti. Trakya'dan Sakarya
  nehrine kadar uluslararası statüye bağlı bir devlet, doğuda Ermeni
  devleti ve bu iki arasında, Orta Anadolu’ya sıkışmış bir küçük
  Türkiye. Amerikan parmağı, Ermeni sorununa resmen işte böyle girmiştir.
  Bu resmi Amerikan parmağından çok önce de özel Amerikan parmağı din
  yoluyla Ermenileri kurcalamıştır. Birleşik Amerika'nın İncil Dernekleri,
  1830'dan sonra Anadolu'da Hristiyanlarla yakından ilgilenmiştir. Nizamettin
  Nazif Tepedelenlioğlu, Meydan dergisindeki belgelere dayanan yazısında
  şöyle diyor; Urmiye'deki Amerikan misyonunda Dr. Shedd vardı ki, 1831'den
  beri sabırla hazırlanmış bir sempatinin din ve dolar kıvılcımlarıyla
  bu fitillerin mesela Hakkari dağlarında nasturiler arasında
  yerleştirilmiş olanlarını ateşleyebilirdi. Urmiye civarında Fransız
  misyonerleri de vardı. Onlar da Urmiye gölünde yaban ördeği avlamakla
  meşgul değillerdi. İhtilal! Düşman topraklarında ve düşman cephesi
  ardında ihtilal! Artık Türk ve Ermeni kanı dökülmeye başlamıştır.
  “Bu durum karşısında yaygarayı koparanlar kimler olmuştu” bilir
  misiniz? Harp, isyan ve hercümerc bölgesindeki misyonerler... Ve bunlardan
  aldığı yalan yanlış namütenahi mübalağalı raporlara dayanarak
  Amerika'nın o zamanki pek sefil ruhlu İstanbul orta elçisi Mr. Morgan Tavf
  da Türk milletine korkunç bir iftirada bulunmuştur” Katliam!... 1890'dan
  1920'ye kadar otuz yıl iki yandan sürekli kanlar dökülerek uzayan Türk-
  Ermeni çatışması, 13 Ekim 1921'de komşumuz Sovyetler Birliği ile
  imzaladığımız Kars Andlaşmasıyla kökünden son bulmuştur. Yeniden
  parmak oynuyor. Birşeyler arasındaki kan davasını ilkellik, gerilik,
  karabilgisizlik olduğunu çok söyleriz. Uluslar arasındaki kan davasının
  bireysel kan davasının bireysel kan davasından çok daha azgın bir
  gerilik, çok daha kötü ilkellik olduğunu ise görmezden geliriz. Çünkü
  bireysel kan davasından ölenin, öldürenin toplam beşon kişi içinde
  biter. Ulusal kan davaları güdülürse, bugün yeryüzünde hangi ulus
  barış içinde yaşayabilir? Tarihteki kan davalarını hortlatmanın
  halklara değil ancak emperyalistlere yararı vardır.
* Bugün Amerikan emperyalist parmağının içimizde sokulmadığı yer
  girmediği delik kalmamıştır. Bu yeniden ve zorla yaratılmak istenen
  Ermeni sorunu da Amerikan parmağının kışkırtması, oyunudur. Bizler de
  Ermeniler de halklarımızın çıkarları ve mutluluğu için tarihten ders
  almalı, bizi birbirimize zorla düşman eden yabancı parmakları
  görmeliyiz. Tarihin içinden kanlı kan davası olaylarını değil,
  kardeşliğimizi mutluluğumuzu barışçıllığımızı sağlayan olayları
  seçmeliyiz. Amerika, Kıbrıs, Ermenistan Amerika kedi emperyalist
  çıkarları için Kıbrıs konusunda Türkiye'yi çaresiz ve bir başına
  bırakınca, Türkiye de çok mutlu bir uyanışla kişiliği olan bir dış
  politika gütmek eğilimine zorlanmış oldu. Böylece Türkiye – Sovyetler
  Birliği arasındaki buzlar çözülmeye, gerginlik yumuşamaya, ilişkiler
  yeniden pekiştirilmeye başlandı. Bu yeni durum Amerikan emperyalizminin
  çıkarlarına uygun değildi. Amerika parmağını oynatmalı, Türkiye'yi
  yeniden kucağına oturtmalıydı. Amerikan parmağı işte bunun için bir
  Ermeni sorunu çıkarmıştır. Böylece, Türklerin dikkatini Kıbrıs'tan
  uzaklaştırıp, bir Ermeni sorunuyla Sovyetler Birliği'ne çevirecek ve
  İngiltere’yle birlikte Kıbrıs'ta istediği gibi at oynatacaktır.
  Çünkü bir Ermeni sorunu çıkararak, Türkiye ile Sovyetler Birliği
  arasında yeniden düşmanlık yaratacak ortamın hazır olduğu
  kanısındadırlar. Dikkat edelim: -Niçin şimdiye dek bir Ermeni sorunu
  yokken, Kıbrıs işinin Türkler için çıkmaza girdiği, Birleşik
  Amerika'nın gerçek niyetinin Türklerce anlaşıldığı ve Sovyetler
  Birliği ile ilişkilerimizin düzelmeye yüz tuttuğu bir zamanda bu sorun
  alevlenmiştir? -Ermeni kırımının 50. yıldönümü bahanesiyle Beyrut'ta
  ve Paris'te -Ben bu yazıyı yazdığım sırada-miting yapılması için,
  Türkler aleyhinde ilk kışkırtıcı resim Amerika'dan geldiğine dikkat
  etmeliyiz. Bu Ermeni asıllı ama Amerikalı olan bir profesörün, Prof.
  Torikyan'ın sesidir. -Türkiye'yle Sovyetler Birliği'nin yeniden arasını
  açmak ve Türklere Kıbrıs'ı unutturmak için altı doğu ilimizin (Van,
  Erzurum, Bitlis, Trabzon, Kars ve Ardahan) Sovyetler Birliği'ne (Ermenistan
  Cumhuriyeti'ne) katılması istenmektedir. Böyle bir Ermeni isteği, Amerikan
  kışkırtması sonucudur. Yoksa bu isteği, Lübnanlı Ermenilerin değil
  Ermenistan Cumhuriyeti'nin istemesi, ya da o altı ilde bağımsız bir Ermeni
  devleti kurulması istenirdi. Gerçek amaçları, İkinci Dünya savaşı
  sonrası Kars-Ardahan'ın istenmesiyle bir çağrışım kurdurularak Türk
  basınının ve kamuoyunun dikkatini Kıbrıs'tan başka yana çekmektir.
* -Amerikan parmağı mizanseni, kendince çok ustalıkla düzenlemiştir.
  Beyrut'taki mitingde Lübnan Ermenilerinin bu isteklerini bildirecekleri yedi
  yerin dördü, Sovyetler Birliği makamlarıdır. (Sovyetler Birliği
  Başkanı Mikoyan, Sovyet Atom Enerjisi Komitesi Başkanı, Sovyet Mig
  uçakları mühendisi, Sovyet Savunma Bakanı) Türklerde kızgınlık
  yaratmak için başvuracakları yerleri de iyi seçmişler. -Atatürk
  aleyhinde Time dergisindeki yazının yayınlanma tarihinin (9 Nisan 1965)
  seçilişi de bir tesadüf değildir. Birleşik Amerika'da basın
  hürriyetinin iplerini ellerinde tutanlar, Türklerin Atatürk üstüne ne
  kadar duyarlı olduklarını elbet çok iyi bilirler. Lord Kinross'un
  “Atatürk” adlı kitabının eleştirisi bahanesiyle Türkiye ve Atatürk
  aleyhindeki yayın altmış ülkede milyonlarca satılan 9 Nisan tarihli Time
  dergisi aracılığıyla 24 Nisan'daki mitingden önce, dünyada Türkiye
  aleyhine bir hava yaratacaktır. İzmir'de Rumları kıran Doğu’da
  Ermenileri kıran barbar Türkler... Bazı gazetelerimiz bu son Ermeni
  olayını, kimisi, Nasır'ın kimisi Makarios'un kışkırtması kimisi de
  Ermenilerin azması olarak yorumlayıp gösteriyor. Oysa bu parmak,
  Türkiye'yi ekonomik ve politik olarak bağımlayan daha da bağımlamak
  isteyen Amerikan emperyalizminin parmağıdır. Uyanalım, yalnız bizim
  uyanmamız yetmez, Ermeniler de uyanmalıdır.”
* Büyük Türk düşünürü Ziya Gökalp “Ermeniler ırkan Kürttür.
  Kürtlerse Türklüğün bir dalıdır” derdi.
* Türkiye'de 1965'te iki Ermenice günlük gazete yayınlanıyordu. Bunlardan
  biri Marmara diğeri Jamanak gazetesiydi. Ermeni toplumunun gazetelerinin o
  dönem de şu anda olduğu gibi en büyük gelir kaynakları ölüm
  ilanlarıydı. Patrikhane'den gelen ayin ilanları da geniş yer kaplıyordu.
