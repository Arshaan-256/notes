# A People's History of the United States: 1492 - Present

*Howard Zinn*

Sayın Jüri Üyeleri! Ben, bu dünyada yaşayan bütün varlıklarla bağlarım olduğu
gerçeğini bundan yıllarca önce gördüm ve dünyada yaşayan en kötü varlıktan daha
iyi durumda olmadığıma karar verdim. O zaman da söyledim, şimdi de söylüyorum:
aşağı tabaka varsa ben onun içindeyim, bir suç varsa ben onun parçasıyım ve
*hapsedilmiş bir ruh varsa ben özgür değilim*.


Your Honor, years ago I recognized my kinship with all living beings, and I made
up my mind that I was not one bit better than the meanest on earth. I said then,
and I say now, that while there is a lower class, I am in it; while there is a
criminal element, I am of it, while there is a soul in prison, I am not free.

*Eugene Debs*

Bana DSİ'nin Birleşik Devletler konusunda niçin vatanperver davranmadığını
soruyorsunuz. Eğer tek bir battaniyesi olmayan bir serseri iseniz; eğer karınızı
ve çocuklarınızı bırakıp iş bulmak için Batı'ya gittiyseniz ve onlardan bir daha
haber alamadıysanız; eğer bulduğunuz hiçbir işte orada oy verecek kadar uzun
süre çalışamadıysanız; kötü, pis, ekşi kokan bir işçi yatakhanesinde yatıp
kalkıyor ve size verilen kötü çürük yiyeceklerle besleniyor ve başka bir şey
yiyemiyorsanız; eğer şerif yardımcıları delik deşik tencerenize ateş edip
yemeğinizi yere döküyorsa; ücretleriniz sürekli azaltılıp patronlarınız
burnunuzu sürttüklerini düşünüyorlarsa; eğer Ford için, Suhr için ve Money için
yarı bir yasa ve Harry Thaw için ayrı bir yasa varsa; eğer yasayı, düzeni ve
ulusu temsil ettiğini düşünen herkes size vurmakta, sizi hapse yollamakta ve
kendini iyi Hıristiyan zanneden herkes onlara iyi yaptıklarını söyleyip
tezahüratta bulunmaktaysa, bir insanın vatanperver olmasını ondan ne halt etmeye
bekleyebilirsiniz ki? Bu savaş işadamlarının savaşı ve onların bize reva
gördükleri bu harika işler için çıkıp kendimizi niye vurduralım anlamıyoruz.

*Bir DSİ üyesi*


### Amerika'nın diğer ülkelere müdahaleleri

"Birleşik Devletler'in çaresiz ülkelerin koruyucusu olarak bir adım ileri
çıkması, onun belki lise ders kitaplarındaki imajına uygun olabilirdi, ama dünya
olaylarında tutulan siciline asla uymuyordu. Meksika ile bir savaşı kışkırtmış
ülkenin yarısını almıştı. Küba'ya İspanyol mandasından kurtulmasında yardım eder
gibi yapmış, sonra kendisi orada bir askeri üs kurup yatırımlar ve müdahale
hakları koparmıştı. Hawaii'yi, Porto Riko'yu, Guam'ı ele geçirmiş, Filipinlilere
boyun eğdirmek için vahşi bir savaştan kaçınmamıştı. Japonya'yı savaş gemileri
ve tehditlerle ticarete "ikna" etmişti. Çin'de "Açık Kapı Politikası" ilan
etmiş, Çin'i sömüren diğer emperyalist ülkelerle eşit hakları olduğunu herkese
göstermişti. Pekin'e askeri birlikler göndermiş, Çin üzerinde Batı'nın
üstünlüğünü kanıtlamak için askerlerini otuz yıldan fazla orada tutmuştu.

"Çin'de Açık Kapı talep ederken (Monroe Doktrini ve pek çok askeri
müdahalelerle) Latin Amerika'da Kapalı Kapı Politikası gütmekte ısrarlı olmuştu
-tabii bu kapı Birleşik Devletler dışında herkese kapalı
tutulacaktı. Kolombiya'ya karşı devrim sahnelenmiş ve Panama "bağımsız"
devletini yaratarak kanalı inşa etme ve denetleme işini üstlenmişti. 1926
yılında Nikaragua'ya karşıdevrim hareketi için ben bin deniz askeri göndermiş ve
bu gücü yedi yıl orada tutmuştu. 1916 yılında Dominik Cumhuriyeti'ne dördünce
kez müdahale etmiş ve sekiz yıl boyunca bu güçlerini orada tutmuştu. 1915
yılında Haiti'ye ikinci kez müdahale etmiş ve on dokuz yıl orada asker
bulundurmuştu. 1900 ve 1933 yılları arasında Birleşik Devletler Küba'ya dört
kez, Nikaragua'ya iki kez, Panama'ya altı kez, Guatemala'ya bir kez, Honduras'a
yedi kez müdahale etmişti. 1924 yılına gelindiğinde 20 Latin Amerika ülkesinin
yarısının hesapları büyük ölçüde Birleşik Devletler tarafından
yönetiliyordu. 1935 yılında ise Birleşik Devletler'in ihraç ettiği çelik ve
pamuk ürünlerinin yarısından fazlası Latin Amerika ülkelerine satılıyordu.

"1918 yılında Birinci Dünya Savaşı'nın bitmesinden hemen önce, yedi bin kişilik
bir Amerikan gücü, Müttefik Devletler'in Rusya'ya yaptıkları müdahalenin bir
parçası olarak Vladivostok'a çıktı ve 1920'lerin başlarına kadar orada
kaldı. Beş bin kişilik bir güç daha bir müttefik keşif gücünün parçası olarak
bir başka Rus limanı Arhangel'e çıktı ve orada bir yıla yakın bir zaman
kaldı. Savaş Bakanlığı, Kongre'ye, "Bütün bu operasyonlar Rusya'daki Bolşevik
İhtilali'nin etkilerini dengelemek için yapılmıştır" raporunu verdi.


### Irkçılık

Savaş, Hitler'in Germen halkından gelen insanların bazı ırklar karşısındaki
üstünlüğü hakkındaki fikirleri yanlış olduğu için mi yapılıyordu? Birleşik
Devletler ordusunun bizzat kendisi ırkçı uygulamalar içindeydi. 1945 yılı
başlarında birlikler Queen Mary adlı gemiye doldurulurken, zenci askerler
güvertenin temiz havasından olabildiğince uzakta, eski köle kargolarını
anımsatan ürkütücü bir biçimde istiflenerek makine dairesine yakın bir yerde
geminin derinliklerine atılmışlardı.

Yönetimin onayını alarak Kızıl Haç da siyah ve beyazların kanlarını
ayırmıştı. Kaderin bir cilvesi olarak kan bankası sistemini başlatan hekim de
zenci Charles Drew olmuştu. Drew önce savaş yardımları kuruluşunun başına
getirilmiş, fakat kan ayrımcılığına son vermeye yeltenince kovulmuştu. Savaş
sırasında birçok işkolunda acil olarak işçi aranırken öncelikle beyazlar işe
alınıyordu. Batı Sahili Havacılık İşletmeleri sözcüzü, "Zenciler yalnızca
hademelik ya da buna benzer işlerde çalıştırılacaklardır... Uçuş hizmetleri
işçileri olarak eğitimleri ne olursa olsun onları işe almayacağız" diyordu.


### Şehir bombalama

İkinci Dünya Savaşı'nın başlangıcında Alman uçakları, Hollanda'da Rotterdam,
İngiltere'de Coventry kentleri üzerine ve daha birçok yere bombalarını
bırakmışlardı. Roosevelt bunları, "İnsanlığın vicdanını derin bir biçimde
sarsan, hepimizi çok eden insanlık dışı bir barbarlık" olarak tanımlamıştı.

Bu Alman bombardımanları, İngiliz ve Amerikalıların Alman kentlerine
bıraktıkları bombalarla karşılaştırıldığında çok yüzeysel kalıyordu. 1943
yılının Ocak ayında Müttefikler Kazablanka'da buluştular ve geniş ölçekli hava
hücümları yaparak, "Yerinden oynatmak suretiyle Alman ordusunun yok edilmesi;
sanayi ve ekonomik sistemin çökertilerek Alman halkının moralinin bozulması ve
son olarak Almanların silahlı direnme gücünün iyice zayıflatılarak nihai zaferin
kazanılması" konusunda anlaştılar. Böylece bin uçağın Köln, Essen, Frankfurt,
Hamburg gibi Alman kentleri üzerine yaptıkları akınlarla buraları tamamen yıkıma
uğratıldı. Bombalamaya gece çıkan İngilizler, "askeri hedef" gözettikleri rolünü
oynamaya bile gerek görmüyorlardı; gündüz uçan Amerikan uçakları gözetir gibi
yapıyorlardı; ancak bu yükseldikleri irtifadan neredeyse olanaksızdı. Terörize
etmeye yönelik bu bombalama en üst noktasına, 1945 yılı başlarında Dresden
kentinde ulaştı; bombalardan çıkan ısı tüm havası alınmış bir boşluk, bir vakum
yarattı ve kentte aniden büyük bir ateş fırtınası oluştu. Dresden'de 100.000
kişiden fazla insan öldü.

Japon kentlerinin bombalanması sırasında da sivillerin moralini bozmak için
"bombaya doyurma" stratejisi izlenildi. Tokyo üzerine bir gecede yapılan
bombardımanda 80.000 kişi öldü. Ve arkasından 6 Ağustos 1945'te, Hiroşima kenti
üzerinde tek bir Amerikan uçağı görüldü; uçak ilk atom bombasını attı ve
arkasında 100.000 Japonu ölü, onbinlercesini de radyasyon zehirlenmesinden yavaş
yavaş ölürken bırakıp gitti. Üç gün sonra, ikinci bir atom bombası Nagazaki
kenti üzerine bırakıldı ve bu da yaklaşık 50.000 kişiyi öldürdü.

Savaş sırasında yapılan hava akınlarının sonuçlarını araştırmak üzere, 1944
yılında Savaş Bakanlığı tarafından kurulan Birleşik Devletler Stratejik
Bombalama Araştırmaları Komisyonu, yüzlerce sivil Japon ve askeri liderle,
Japonya teslim olduktan hemen sonra görüşmeler yapmış ve savaş sonrası şu raporu
sunmuştu:

> Bütün gerçeklerin ayrıntılı bir biçimde incelenmesi ve konuyla ilgili, hayatta
> kalan Japon liderlerin tanıklığına dayanarak, komisyonumuz Japonya'nın; atom
> bombaları atılmamış, Rusya savaşa girmemiş, ve işgali planlanıp düşünülmemiş
> olsa bile, 31 Aralık 1945 tarihinden önce mutlaka ve 1 Kasım 1945 tarihinden
> önce büyük bir olasılıkla teslim olacağı kanaatine varmıştır.

Fakat 1945 Ağustosunda Amerikalı liderler bu gerçeği bilebilirler miydi? Yanıt
çok net bir içimde,  *evet*, olacaktır. Japonların savaş şifreleri çözülmüş ve
mesajları durdurulup yokedilmeye başlanmıştı. Japonya'nın, Moskova'daki
elçisine, müttefiklerle barış görüşmeleri üzerinde çalışmaya başlaması
talimatını verdiği biliniyordu. Bundan bir yıl önce Japon liderler teslim olma
konusunu konuşmaya başlamışlar ve imparatorun kendisi de, Haziran 1945'te,
sonuna kadar savaşmaktan başka alternatifler düşünülmesini önermeye
başlamıştı. 13 Temmuz tarihinde Dışişleri Bakanı ShigenoriTogo Moskova'daki
elçisine bir telgraf çekerek, "barış için tek engel kayıtsız şartsız teslim
olmamızı istemeleridir" demişti. Martin Sherwin bu konudaki tarihsel belgeleri
büyük bir sabır ve titizlikle inceledikten sonra şu sonuca varmıştı: "Savaştan
önce Japon şifresini çözen Amerikan haberalma servisinin bu mesajı Başkan'a
bildirmemesi mümkün değildi. Zaten bildirdiler de. Fakat bunun savaşı sona
erdirme çabaları üzerinde hiçbir etkisi olmadı."

> [...] Dahası, tarih boyunca bütün yoksul çocukların kullanıldığı gibi, kendi
> çocuklarının da, seçkin bir grubun iktidara gelmesi ya da iktidarının
> korunması için az maaşlı paralı askerler olarak kullanılacağının bilincine
> varmıştır.

*Patrisia Robinson - Poor Black Woman*

Massachusetts'teki Walpole cezaevindeki bir adam şunları yazmıştı:

> Aldığımız her program bize karşı bir silah gibi kullanılıyor. Okula, kiliseye
> gitme hakkımız, ziyaretçi kabul etme, yazma, sinemaya gitme hakkımız hepsi
> sonunda bizi cezalandırmak için birer silaha dönüşüyor. Bu programlardan
> hiçbiri bizim için yapılmamış. Her şey gerektiğinde bizden alınacak bir
> ayrılacalık gibi kullanılıyor. Bunun sonucu ise güven duygusunun
> kaybedilmesi. Kaybetme korkusunun yarattığı gerilim içinizi kemirmeye
> başlıyor.

O yılların olayları mahkümların çoktan hissettikleri bir gerçeğin altını
çizmekteydi; onlar hangi suçu işlemiş olurlarla olsunlar, en büyük suçlar
cezaevlerinin devamını sağlayan otoriteler ve Birleşik Devletler hükümeti
tarafından işleniyordu. Aslında yasalar her gün, öldürmek için bombalar, ölmek
için insanlar gönderen, Anayasa'yı, "ülkenin en yüce yasasını" hiçe sayan başkan
tarafından çiğneniyordu.

> Beyaz adamın büyük değişiklikler getirdiği doğru. Fakar çok renkli ve davetkar
> olsa bile, yarattığı uygarlığın çeşitli meyveleri insanı hasta ediyor,
> öldürüyor. Sakatlamak, soymak ve engellemek uygarlığın birer parçası haline
> gelmişse o zaman ilerleme nedir?
> Çadırında yerde oturup yaşam ve onun anlamı üzerinde tefekküre dalan, bütün
> canlıların birbiriyle olan akrabalıklarını kabul eden ve nesneler evrenindeki
> bütünlüğü insanın kendi kendisine uygarlığın gerçek cevherini aşılamakta
> olduğunu söylemek cüretini gösteriyorum.

*Şef Luther Dikilen Ayı - From the Land of the Spotted Eagle (1933)*

Devlet politikası zaten zengin olanları biraz daha zenginleştiriyorsa onun adı
"refah" olamaz. Bu refah kendini yoksullara dağıtılan aylık para çekleriyle
değil, vergi sisteminde sık sık yapılan cömert değişikliklerle belli eder.

*Philadelphia Inquirer* adlı yayın organının iki araştırmacı gazetecisi, Donald
 Barlett ve James Steele, "Amerika'da Gerçekten Vergi Verenler Kimler?" başlıklı
 araştırmalarında en tepedeki zenginlerin ödedikleri vergilerin giderek
 azalmakta olduğunu görmüşlerdi. İzledikleri vergi rakamları yazarlara "vergi
 reformu" maskesi altında zenginlerin vergi oranlarını ilk indirenlerin
 Cumhuriyetçiler değil Demokratlar olduğunu ve Kennedy-Johnson yönetimi
 sırasında, 2. Dünya Savaşı döneminde yıllık 400.000 dolar kazançtan alınan %91
 oranındaki verginin %70'e indirildiğini göstermişti. Carter yönetimi sırasında
 (Carter'ın karşı çıkmasına karşın) Demokratlar ve Cumhuriyetçiler Kongre'de
 zenginlere vergi soluğu aldırmak için birkaç kez birleşmişlerdi.

Reagan yönetimi Kongre'deki Demokratların yardımıyla en zenginlerin ödedikleri
vergiyi %50'ye düşürdü ve Cumhuriyetçiler ile Demokratlar 1986 yılında bir
koalisyon daha yaparak, bir başka "vergi reformu"na daha destek oldular ve en
tepedekilerin vergi oranını %28'e indirdiler. Öyle ki Barlett ve Steele'e göre,
bir öğretmen, bir fabrika işçisi, bir milyarder hepsinin vergisi %28'de
eşitlenmiş hale gelmişti.

1978'den 1990'a dek çıkarılan vergi yasaları sonucu (kendisine "kapitalist araç"
diyerek reklamını yapan) *Forbes Magazine* tarafından ülkenin en zenginleri
seçilen 400 kişi("Forbes 400'ü") gelirini üçe katlamış oldu.

---

Kurtarıcılar fikri politikanın da ötesinde bütün kültüre aşılanmıştır. Her
alanda yıldızları, liderleri, uzmanları aramayı öğrendiğimizden gücümüzü
başkalarına teslim etmekten, yeteneklerimizi küçümsemekten, benliğimizi yok
etmekten kaçınmayız.

Hiçbir ülke muhalefeti reformlarla, insanları birbirinden ayırarak ve vatansever
bir bağlılık yaratarak yatıştırmada Amerika kadar başarılı olamaz.

Nüfusun yüzde biri ulusal refahın üçte birine sahiptir. Refahın geri kalanı,
nüfusun geri kalan %99'unu birbirine düşürecek bir biçimde dağıtılmıştır; küçük
mülkiyet sahipleri hiçbir mülkü olmayanlara; siyahlar beyazlara; Amerika'da
doğanlar, yabancı ülkelerde doğup Amerikan vatandaşı olanlara; entelektüeller ve
profesyoneller, eğitilmemiş ve vasıfsızlara karşıdırlar bu ülkede. Bu gruplar
birbirlerine karşı kin beslerler ve kendi aralarında öylesine bir öfke ve
şiddetle savaşırlar ki, çok zengin bir ülkede artıkları paylaşan kişiler olarak
ortak bir kaderi paylaştıklarını unuturlar.

[...]

Bu aldatmaca, herkesi kucaklayan fiziksel ve sözel simgeler yoluyla; bayrak,
vatanseverlik, demokrasi, ulusal çıkar, ulusal savunma ve ulusal güvenlik gibi
simgelerle kuşaklar boyu sürdürülmüştü.

[...]

Huzursuzluğun bu şekilde devam ettiği durumlarda Kurulu Düzen, rahatı kaçmış
işadamları, generaller ve politikacılardan oluşan kulüp için "ulusal birlik"
denilen tarihsel bir aldatmacayı sürdürmek çok önemlidir. "Ulusak Birlik",
hükümetin bütün halkı temsil ettiği; ortak düşmanın ülke içinde değil denizaşırı
ülkelerde olduğu; ekonomiden kaynaklanan felaketlerin talihsiz hatalar ya da
trajik kazalar olarak düşünüldüğü ve bunların yine felaketlere neden olan aynu
kulübün üyeleri tarafından düzeltilecek olduğu zamanlarda ihtiyaç duyulan bir
şeydir. Düzeni oluşturanlar için, aynı zamanda çok ayrıcalıklı ve azbuçuk
ayrıcalıklı olanların oluşturduğu bu yapar birliğin tek birlik olmasını
garantilemek de önemlidir, ki böylece kalan %99 sayılamayacak kadar çok konuda
bölünmüş olmaya ve öfkelerini birbirinden çıkarmaya devam etsinler.

---

(Waco trajedisi, 1993)

Hükümetin cinayet işlediği durumlarda sık sık olduğu gibi geride kalan kurbanlar
mahkemeye çıkarıldılar; yargıç Jürinin mahkemenin sert kararlar vermemesi
konusundaki isteğini reddetti; suçlulara krık yıla kadar hapis cezası istedi.

"Siyasetin tek bir pratik amacı vardır o da nüfusu, tamamı sanal olan bir seri
gulyabani kullanarak sürekli tetikte tutmaktır." - H. L. Mencken

---

(Clinton-Lewinsky)

Bu olay, bireysel davranışla ilgili bir konunun, halkın dikkatinden çok daha
önemli olayları, hatta ölüm kalım meselelerini bile nasıl uzaklaştırabileceğini
de gösterdi. Temsilciler Meclisi, başkanı cinsel davranışları nedeniyle
azledebiliyor, fakat refah reformu ile çocukların yaşamlarını tehlikeye
atmaktan; başka ülkeleri (İran, Afganistan, Sudan) bombalayarak uluslararası
yasaları ihlal etmekten ya da ekonomik yaptırımlarla (Irak) yüzbinlerce çocuğun
ölümüne seyirci kalmaktan azledemiyordu.
