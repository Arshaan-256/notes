## Kontratlar ve İkiyüzlüler

[Oku](https://fularsizentellik.com/journal/2017/10/25/kontrat-ve-hipokrasi)

* İkiyüzlülük konusunda, her insanı ve kesimi suçlamak mümkün ama istikrarlı
  olarak diğerlerinden daha "marjinal" olan grup belli: En fazla din, ahlak
  ve vatanseverlik muhabbeti yapanlar.

* Zaten kapitalizm, liberalizm, emperyalizm hakkındaki eleştirilerin büyük
  kısmında yeterli bir tarihsel perspektif yok, insanlık tarihi 250-500
  senelikmiş gibi davranılıyor.

* İşin aslı, köle alıp satmak, ekseriyetle özel iştiraklar ve bireyler
  arasındaki bir meseleydi. Ben bunu öğrenince çok şaşırmıştım. Sanıyordum ki
  Afrikalıları kaçıran, onları Amerika kıtasına taşıyıp bedava işçi olarak
  kullanan kurum İngiliz Kraliyeti idi, İspanyol Monarşisi idi.

  Yahut İstanbul köle pazarlarında satılan köleleri düşünün. Hiçbirinde,
  devletin araya girip "aranızda yaptığınız kontratı iptal ettim" demişliği
  yok. Bilakis ilk yazılı kanun olan Hammurabi kanunları, bu anlaşmaları
  koruyor: Başkasının kölesini mi yaraladın, ona tazminat ödeyeceksin.

* İşte bu "elinizden alınamayan haklar" hususu epey modern bir kavram ve
  liberalizmin özünde bu yatıyor. İronik olarak bugün liberalizm, dini
  muhafazakarlıktan uzak ama o devredilemez haklar kavramı, klasik
  liberalizmde, Tanrı ve ruh ile temellendirilmişti. Yani devredilemiyor
  çünkü asıl hak sahibi Tanrı.


## Simulasyon Teorisi 1

[Oku](https://fularsizentellik.com/journal/2017/11/19/simulasyon-teorisi-1)

* Bağımsızlık bildirgesine "tüm insanlar eşit yaratılmıştır" yazdıran Thomas
  Jefferson, zencilerin mantık ve hayalgücü bakımından beyazlardan çok daha
  geride olduklarını düşünüyordu. Yüzlerce de kölesi vardı. Hatta birine aşık
  oldu ve yıllarca beraber yaşadı.

* "Lady Liberty" olarak da anılan hanımkızımızın ayaklarının altında kırılmış
  zincirler vardır. Oysa anıtın dikildiği 1886'da kadınların oy hakkı veya
  doğum kontrol hakkı yoktu (doğum kontrol hakkında bilgi dağıtmak bile
  yasaktı). "Özgürlük Anıtı"nı dikenler için, bu durum hiç de ironik değildi.

* Toplumlar tarihlerini yeniden yazdıkça, yani bu ortak simülasyon koduna patch
  geçildikçe, hata mesajlarını görmemiz kolaylaşıyor. Ama ancak eski
  versiyonunu hatırlayabildiğimiz sürece. Bunun için de olaylara tarihsel
  bakabilme yetisi şart. Bu günümüzde özellikle önemli çünkü medya, bir kara
  delik misali, yanına fazla yaklaşanın zaman algısını bozuyor.

* Sapiens Latince "akıllı" demek, fictus ise fictio'dan geliyor, yani "hayali".
  Müthiş bir alçakgönüllülükle kendimize sapiens diyerek, bizi diğer
  hayvanlardan ayıran şeyin akıl olduğunu ima etmişiz. Halbuki bir sürü akıllı
  hayvan var, bir sürü de akılsız insan. Oysa hayali şeylerden, yani ilk elden
  tecrübe edemediğimiz şeylerden bahsedilme yeteneğimiz çok daha özel. Evet,
  bazı hayvanlar da hayal kuruyor, hatta yalan söyleyebiliyor, ama hayali
  şeyler uğruna birbirini veya kendini öldüren başka bir hayvan yok.

* İyi bir öyküyü dinlerken, beyin olan biteni hakikaten tecrübe ettiğini
  sanıyor. Anlatılanları bizzat yaşayan biriyle, onları dinleyenin fMRI
  sonuçları aynı.


## Aristo 1

[Oku](https://fularsizentellik.com/felsefeninoykusu/2017/2/6/aristo)

* Demin "eşimin amcası" diye arattım, belki Türkçedeki 150 tane akraba isminden
  biri bunu tanımlamakta kullanılıyordur diye, ilk çıkan sonuç "eşimin erkek
  akrabaları bana helal midir, haram mıdır?". Kaynak: sorularlaislamiyet.com.
  Internet'i bu sorular için kullanan, böyle ahlak öğrenmeye çalışanlardan ne
  hayır gelir? Sonraki sonuçların da farkı yok, porno sitesi isimleri gibi her
  biri. Aynı şeyi İngilizce arattım, moralim düzeldi biraz.


## Hepimiz Aynı Lüks Yattayız, İstikamet Venezüella

[Oku](https://fularsizentellik.com/journal/2018/8/11/kriz)

* Bu tarihte daha kaç defa tekrarlanacak bilmiyorum. Adına ister sosyalizm
  deyin, ister devlet kapitalizmi, ister korporatizm, ister komünizm, ne
  derseniz deyin, merkeziyetçiliğin sonu hep felaket. İyi niyetli olsan bile
  felaket, ama o kadar güç kazanınca iyi niyet de kalmıyor.

* Merkeziyetçilik, popülizm, yandaşlar, zenofobi, ideolojik parasal yönetim,
  kuvvetler ayrılığı, denetimsiz fonlar...hepsi tanıdık geliyordur. Mesela
  Varlık Fonu içinde bugün THY, Halkbank, Ziraat, PTT, BOTAŞ, Borsa, ne ararsan
  var. Bizdeki yeni zenginlik yaratmak için değil, mevcut zenginliği, kanuni
  engellere takılmadan çarçur etmek için kurulmuş bir düzen.

* Türkiye'nin [...] ihracatının %70'i de ithal girdilere bağlı. Yani normalde
  dolar artınca Türk ihracatçısı daha cazip hale geliyor ama olması gereken
  oranda değil, çünkü tüm girdileri kafadan %70 artıyor. İşçisine de daha çok
  para ödemek durumunda, çünkü işçinin evinde kulandığı doğalgaz, işyerine
  gelirken harcadığı benzin hep dolarla.

* Türkiye'nin büyümesi üreterek veya kendi parasıyla borçlanarak değil, döviz
  borcuyla oldu. Bugün Türkiye'ye her sene kafadan 50 milyar dolar girmesi
  lazım. Türkiye'nin tüm yoksulluğunu, tüm eğitimsizliği, tüm vergileri, tüm
  o yetersiz sosyal harcamaları (OECD'de son üçte) düşünün: İşte bu seviyeyi
  bile tutturabilmek için 50 milyar dolar net giriş gerek her sene. Toplam
  ihtiyaç yerine "net giriş" diyorum, çünkü önümüzdeki sene içindeki ihtiyaç
  (cari açık + vadesi gelen önceki borçlar) tam 240 milyar doları buluyor.

* Liranın dolar, pound, euro, yuan, ruble, riyal gibi para birimlerine karşı
  değer kaybı %20-%32 arası. Yani hepsi birden artıyor.

* Liranın meşhur Haiti gurdesine, Suriye pounduna, Irak dinarına, Küba pesosuna
  ve Kuzey Kore wonuna(?) karşı dahi %28-29 değer kaybı var.

* Ben sadece "bu kriz illa ki olacaktı" demiyorum, "zaten uzun süredir düşük
  yoğunluklu biçimde devam ediyordu" diyorum. Ama ne yazık ki ülkenin muhalif
  kesiminde de nedensellik ilkesi ve temel ekonomi bilgisi pek yaygın
  olmadığından, "elbette Amerika da az değil" diye bir laf araya
  sıkıştırıyorlar hep, ne olur ne olmaz diye.

* Kriz derinleşirse, Türkiye'ye borçlanmış AB bankaları alacaklarını tahsil
  edemezler. Yani Trump bunu, AB ile arasında bir koz olarak kullanıyor
  olabilir.

* Bizimkiler şimdi Çin'den medet umuyor. Piyasayla takıştıktan, ABD'yi
  azarladıktan, IMF'ye zaten kapıyı kapadıktan sonra, elinde hiçbir koz
  olmadan, başkasının kapısında dilenmek kadar aptalca bir strateji olabilir
  mi? Onca milliyetçi tatavanın sonu bu: Gidip başka bir ülkeye domalmak.

* Şaka gibi ama bu ülke haketmediği bir "refah" yaşıyordu, ve şimdi hem
  o dönemin, hem de onyıllardır düzeltmediği yapısal sorunların hesabını
  ödüyor. Bunu bir nesil boyunca ödeyip kurtulsak neyse, bir de üstüne gittikçe
  artan bir yabancı düşmanlığı ve sığ milliyetçilikle boğuşacağız, onun da
  üstüne bir ihtimal Çin malı olacağız.


## [Kur Kriziyle Herkesin Hayatına Giren Bazı Kavramlar](https://fularsizentellik.com/journal/2018/8/18/kurkrizi)

* Bu kadar beceriksizin bu kadar zenginliği çarçur etmesini sineye çeken, ama
  elin teknokratının tavsiyelerini duyunca milliyetçi damarı kabaran insanları
  bu konularda eğitmeye çalışmaktansa, belki de onları karar süreçlerinden uzak
  tutmak, futbolla filan meşgul etmek daha iyi. Halk için, halka rağmen.

* Senelerdir alt tarafı birkaç milyar dolarlık IMF borcu ödemekle övünürken,
  bir yandan da 400+ milyarlık dış borç stokuna eriştik. Bunca milliyetçi
  siyasi retorik sonrası, şimdi IMF dönüş daha mantıklı olsa bile
  yapamayacağız. Gerçi belli olmaz bu işler. Nasıl olsa iktidarın uzantısı olan
  bir medyamız var (o yüzden bunlara omurgasız demek de yanlış aslında,
  organizma iktidarla aynı organizma, "onlara karşı dik durması" diye bir şey
  yok), ansızın fantastik bir u-dönüşü yapabilirler, izleriz.

* Peki Tayland dolarla değil de bahtla ticaret yapsalar ne olurdu? Hani
  bizimkiler "espri" yapıyorlar ya, "dolar güvenilirliğini yitirmiştir" diye,
  biz de doları bırakıp Rusya'yla ruble ve lira kullanarak ticaret yapamaz
  mıyız?

  Yapamayız. Bunun arkasında emperyalikler filan yok, bilakis kendi emekçin,
  veya Ortadoğu'daki, Afrika'daki kardeşlerin, Güney Amerika'daki yoldaşların
  yüzünden yapamayız.

  Bakın, biz Rusya'dan 25 milyarlık mal/hizmet alıyor, onlara 6 milyarlık mal
  satıyoruz. Bu 6 milyarlık ithalat-ihracat kısmı için istediğin parayı kullan,
  zaten aramızda kalıyor. Aslında onun için para kullanmana bile gerek yok
  (teoride), doğrudan takas yapabilirsin. 6 milyarlık turizme karşılık
  6 milyarlık petrol.

  Ama kalanı ne olacak? Onlardan alacağımız ekstra 19 milyar dolarlık mal var.
  Ve Rusya'nın bizden alacağı bir şey yok. Adam işin o kısmı için lira kabul
  etmiyor. Çünkü Rusya, lirayı baska yerde kullanamaz, Meksikalı, Afrikalı,
  Ortadoğulu lira istemiyor. "Güvenilirliğini yitirmiş" dolar istiyor, euro
  istiyor, biraz da yuan, sterlin ve yen istiyor, kısacası rezerv parası
  istiyor, o kadar.

  "Rusya'ya ruble öderim" de diyemiyorsun, onu da bir yerden bulman lazım.
  E kim senin liran karşılığında sana ruble satsın? Lira ihtiyaçları yok. Sen
  çok mal satan bir ülke olsan olurdu, derdin ki "benden mal alırken lira
  kullanırsınız".

  Yani doları bırakıp rubleye, yuana, mars bilmemnesine geçmek bir çözüm değil,
  bu bir makyaj sadece, temelde yatan şey üretim yetersizliği.

* **Kur:** Yeterince döviz yok

  **Finansman:** Döviz yok çünkü direkt yatırım (iyi) veya sıcak para (daha az
  iyi) gelmiyor ve siyasi baskı yüzünden MB'nın kolu kesilmiş vaziyette, faiz
  aracını kullanamıyor.

  **Borç:** Para gelmiyor çünkü bu finansman açığının geçici bir dalgalanma
  değil, yapısal bir sorun olduğu belli. Özel sektörde ödeyemeceği kadar borç
  birikti ve bunlar döviz bazlı oldukları için, kur kriziyle bir fasit daire
  oluşturuyorlar. üstüne devlet de deliler gibi harcıyor ama bu harcamaların
  bir geri dönüşü yok.

  **Ticaret Açığı:** Ürettiğimizden 60 milyar dolar fazlasını tüketiyoruz.
  Böyle bir dengesizlik olmasa, borçlanmamız sorun olmazdı.

  **Üretkenlik:** Türkiye'de işgücüne katılım az (özellikle kadınlar), katılıp
  iş bulabilen daha da az, o işlerde katma değeri yüksek üretim yapan iyice az.
  ABD de iPhone'un bir sürü parçasını Çin'den tedarik ediyor ama asıl mesele,
  sentlerle ölçülen o plastiğin ve çiplerin üstüne, 200-300 dolarlık işletim
  sistemini koyabilmekte. Hatta çoğu katma değerin hiçbir fiziksel işle alakası
  yok, mesela danışmanlık hizmetleri böyle. Beton şirketi yerine emlak
  danışmanlığı şirketin olsa 10 kat fazla kazanırsın (örnek olarak verdim yoksa
  ne bileyim beton piyasasını, üstüme çimento dökmeyin).
