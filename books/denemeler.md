# Denemeler

*Michel de Montaigne* (1570)

* Bence insan ne olduğunu bilmekte dikkatli olmalı; iyi tarafını da, kötü
  tarafını da aynı titizlikle ortaya çıkarmalıdır. Eğer ben kendimi iyi
  ve olgun görseydim, bunu bağıra bağıra söylerdim. Kendimi olduğumdan az
  göstermek, alçakgönüllülük değil, budalalıktır; kendine değerinden
  az paha biçmek korkaklıktır, pısırıklıktır.
* İnsan kendindeki eksik ve cılız değerleri, üstelik insan hayatının
  hiçliğini hesaba katarak düşünecek olursa, hiçbir değeriyle övünmeye
  kalkışmaz.
* Çok gariptir; çağımızda işler o hale geldi ki felsefe, anlayışlı
  insanlar arasında bile, ne teorik ne pratik hiçbir yararı ve değeri
  olmayan boş ve kuru bir laf olup kaldı.
* Epiharmus (Pythagoras okulundan bir filozof.) der ki, insan düşünce ile
  görür ve duyar; her şeyden yararlanan her şeyi düzene sokan, başa geçip
  yöneten düşüncedir; geri kalan her şey kör, sağır ve cansızdır. Şu
  kesin ki çocuğa kendiliğinden bir şey yapmak özgürlüğünü vermemekle
  onu korkak bir köle durumuna sokuyoruz.
* Kendini beğenmek insanın özünde, yaratılışında olan bir hastalıktır.
  İnsan yaratıkların en zavallısı, en cılızıdır öyleyken en mağruru
  da odur. Şurada, dünyanın çamuru ve pisliği içinde oturduğunu, evrenin
  en kötü, en ölü, en aşağı katında, göklerin kubbesinden en uzakta,
  üç cinsten yaratıkların en kötü haldekileriyle birlikte, dünya evinin
  en alt katına bağlı ve çakılı olduğunu bilir, görür ve yine
  hayaliyle, aydan yukarılara çıkıp gökleri ayaklarımın altına indirmek
  sevdasıyla yaşar.
* Quid terras alio calentes Sole mutamus? patria quis exul Se quoque fugit?
  (Horatius) Niçin başka güneş başka toprak ararsın? Yurdundan kaçmakla
  kendinden kaçar mısın?
* (Plutarkhos’un «Ünlü Adamlar»ı.)
* En az bildiğimiz şeyler tanrılaşmaya en elverişli olanlardır.
* Onun içindir ki Yunanlıların, biz insanları tanrılaştırmalarına bir
  türlü akıl erdiremem. Ben kendi hesabıma yılana, köpeğe, öküze
  tapanları daha akla uygun görüyorum; çünkü onların huylarını daha az
  biliyoruz.
* İnançlara bağlılık, yasalara saygı, iyilik, cömertlik, dürüstlük,
  içtenlik gibi erdemlere gelince bunların bizde onlardakinden daha az olması
  işimize pek yaradı. Bu üstünlükleri yüzünden mahvolmuşlar, kendi
  kendilerini satıp çiğnettirmişlerdir.
* Inde forur vulgi, quod numina vicinorum Odit quisque locus, cum solos credat
  habendos Esse deos quos ipse colit. (Juvenalis) Böyle azgınlıkları vardır
  halkın; Her ülke nefret eder komşusunun tanrılarından Ve inanır
  gerçekliğine yalnız kendi tanrılarının.
* Hayat bir işinize yaramadıysa, boşu boşuna geçtiyse, onu yitirmekten ne
  korkuyorsunuz? Daha yaşayıp da ne yapacaksınız?
* Hayatın değeri uzun yaşanmasında değil, iyi yaşanmasındadır:
* Bütün kralların buyruğunu dinlemek boynumuzun borcudur; çünkü
  gördükleri iş gereği bunu bizden istemeye hakları vardır ama saygı ve
  sevgimizi ancak değerleriyle kazanabilirler.
* İhtiyarlığın son basamağında kuvvet tükenmesiyle ölmeyi beklemek,
  ömrümüze böyle bir son düşünmek ne ham bir hayal: Ölümün bu
  türlüsü en olmayacağı, en az görülenidir. Yalnız ona doğal ölüm
  diyoruz; sanki kafası yarılıp ölmek, suya düşüp boğulmak, vebaya,
  zatürreeye yakalanmak doğaya aykırıymış, her günkü hayatımız
  bunlarla dolu değilmiş gibi.
* Babalarla çocuklar arasındaki doğal bağları hor gören filozoflar da
  çıkmıştır Aristippos bunlardan biridir. Kendisinden çıkmış olan
  çocuklarını nasıl olup da sevmediği söylenince tükürmüş Aristippos
  ve demiş ki: Bu tükürük de benden çıktı; bitler, kurtlar da çıkıyor
  benden! Plutarkhos’un kardeşiyle barıştırmak istediği biri de şöyle
  der: Aynı delikten çıktık diye kardeşimin büyük önemi olamaz benim
  için…
* Ubiqe mors est; optime hoc cavit Deus; Eripers vitam nemo non homini potest;
  At nemo mortem: mille ad hanc aditus patent. (Seneka) Her yerde ölüm var
  tanrı bol bol veriyor onu; Herkes herkesin hayatını alabilir, ama ölümü
  Alınamaz kimseden: Binlerce kapısı var ölümün.
* Sanmıyorum ki insanlıkta saçmalıktan fazla dert, budalalıktan fazla
  kötülük olsun.
* Delişmen Alkibiades bir gün edebiyatla uğraşan birisinden İlyada’yı
  istemiş; adam yok deyince Alkibiades tokadı yapıştırmış. Siz de bugün,
  dua kitabı olmayan bir papaza ne dersiniz?
* Malum consilium est quod mutari non potest. Değiştirilemeyen bir düzen
  kötü bir düzendir.
* İnsanın efendisine ettiği hizmet onun bu hizmete verebileceği
  karşılığı aşmamalı. Meğer bu sözün değeri yazarda değil salt
  kendindeymiş. Aynı söze geçenlerde Tacitus’ta rasladım: İyilikler
  insana, karşılığını verebileceğini sandığı sürece hoş gelir. Bu
  ölçüyü aştılar mı onları minnetle değil kinle karşılarız. Seneka
  aynı şeyi daha kuvvetle söylüyor: İnsan karşılık veremediğinden
  utandı mı karşılık verecek kimsesi olmasını istemez. Cicero da, biraz
  daha
* İnsanın efendisine ettiği hizmet onun bu hizmete verebileceği
  karşılığı aşmamalı.
* Dinimizin yasalarla egemen olmaya başladığı ilk zamanlarda, inanç
  çabasının birçoklarını her çeşit pagan kitaplarına saldırttığı,
  bu yüzden aydın kişileri eşsiz hazinelerden yoksun bıraktığı su
  götürmez. Bence bu kargaşanın bilimlere ve sanatlara verdiği zarar,
  barbarların çıkardığı bütün yangınlardan daha büyük olmuştur.
* Cornelius Tacitus iyi bir kanıtıdır bunun; çünkü akrabası olan
  imparator Tacitus onun kitaplarını özel bir buyrukla bütün kitaplıklara
  koydurttuğu halde, bizim inancımıza uymayan birkaç cümle yüzünden bu
  kitapları yoketmek isteyenlerin elinden bir teki bile sağlam
  kurtulamamıştır.
* İnsan yaşamı denen bu yolculukta benim bulduğum en iyi nevale kitaplardır
  ve ondan yoksun anlayışta insanlara çok acırım.
* Dünyada pazarlık kadar iğrendiğim bir şey yoktur.
* Doğrusu, birbirimizi paralayıp öldürme, kendi türümüzü yıpratıp
  yoketme sanatımızın, bu sanattan yoksun olan hayvanları imrendirecek bir
  yanı olmasa gerek.
* Galiba yalnız Lakedemonyalılar ve Giritliler çocukların eğitimini
  yasalara bağlamışlar. Bir devlette her şeyin çocuk eğitimine bağlı
  olduğunu kim bilmez? Ama yine de çocukları hiç düşünmeden, ne kadar
  deli ve kötü olurlarsa olsunlar, ana babalarının keyfine bırakırız.
* Sapiens, sibique imperiosus, Quem neque pauperies, neque mors, neque vincula
  terrent, Responsare cupidinibus, contemnere honores, Fortis, et in seipse
  totus teres atque rotundus, Externi ne quid voleat per laeve morari, In quem
  manca ruit semper fortuna? (Horatius) Olgun, kendine hakim, öylesine ki Ne
  yoksulluk korkutur onu, ne ölüm, ne zindan; Tutkulardan sıyrılmış,
  şereflere gözü tok; İçine kapanmış, toparlanmış, yalın bir küre
  olmuş Pürüzsüz yuvarlanır bir başına, Talihe tutamak vermeden, hiç
  yenilmeden.
* Ölmesini bilmiyorsanız, hiç tasalanmayın; doğa hemen gereğince ve
  yeterince öğretir size; bu işinizi o görüleceği gibi görür siz
  yormayın kendinizi.
