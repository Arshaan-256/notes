* Arkeolojik kayıtlar, köpeklerin 15.000 yıl önce de şimdi olduğu kadar
  insanların en iyi arkadaşları olduğunu gösteriyorken, kedilerin hanelerimize
  katılma süreçlerinde çok daha yavaş oldukları görülüyor.
* [...] yapılan genetik çalışmalar, evcil kedilerin (Felis catus) yaklaşık on
  bin yıl önce, Yakın Doğu’daki ataları olan Afrika vahşi kedilerinden (Felis
  silvestris lybica) ayrı bir tür olarak ortaya çıktıklarını gösteriyor.
* MÖ. 7000’e gelindiğinde Çin’de insanlarla birlikte yaşayan kedilerin
  kanıtlarını görebiliyoruz.
* Yaklaşık 5300 yıl öncesinde ise, kediler çoktan Kıbrıs’a ulaşmışlardı bile.
  Adada yerli kedi popülasyonu olmadığından kedilerin insanlar vasıtasıyla
  Kıbrıs’a ulaşmış oldukları düşünülüyor.
* Bununla birlikte, insanlarla gerçek bütünleşmelerinin ilk ipuçları, yaklaşık
  4000 yıl önce Mısır’da görülüyor. Mısır kültürü kedileri kutsal sayan bir
  kültürdü.
* Örneğin, 18. Hanedanlık Dönemi (MÖ. 1350) fresklerinde kediler ve insanlar
  arasındaki gelişen bu işbirliğinin canlı bir betimi, Thebes’de zengin bir
  yetkili olan Nebamun’un mezarını süslemekte.

  Burada, bugün bir av köpeği olarak kullanabileceğimiz küçük çizgili bir kedi,
  bir avcıya yabani bir kuşu yakalamak ya da avlamak için yardım ediyor. Fakat
  bu betim, kedilerin duygusal bir statüye ulaşmış olmalarını değil, açıkça bir
  iş/işgücü hayvanı olarak görüldüklerini gösteriyor.
* Avrupa’da ise, kediler ilk olarak MÖ. 5. ve 4. yüzyıl Antik Yunan sanatında
  beliriyorlar.
* Roma dünyasında, MS. 1. yüzyıla dayanan bir Pompeii mozaiği olan ve kilerden
  bir şeyler aşıran haylaz bir kedinin betimlendiği "Faun Evi"nde de
  görülebileceği gibi bu devirlerde kediler artık daha net bir şekilde ev
  sahnelerinde gösteriliyor.
* Kedilerin bu dönemde potansiyel bir evcil hayvan olmalarının en ikna edici
  imgesi, MS. 2. yüzyılda ölen bir Gallo-Roman çocuğunun mezar taşının
  bulunduğu Bordoaux, d’Aquitaine müzesinde görülmekte. Stelde, göğsünde
  tuttuğu bir kediye sarılmış olan küçük bir kızın çekici ve gerçekçi bir
  görüntüsü yer alıyor.
* Britanya’daki evcil kedilere ilişkin en erken ipuçlarımız çoğunlukla Roma
  döneminden gelmekte (kalıntıları Scarborough yakınlarındaki Star Carr’daki
  Mezolitik avcı-toplayıcı kampı gibi erken bir tarihe uzanan köpeklerden çok
  daha sonra).

  Evcil hayvan olarak kabul edilmelerine dair en iyi kanıt ise Bishopstone,
  Lullingstone ve Rudston’ın yanısıra York’ta bulundu.


### "Faun Evi"nden kedi mozaikleri

* http://www.thegreatcat.org/the-cat-in-art-and-photos-2/the-cat-in-minoan-etruscan-greek-and-roman-art/mosaic-cat-house-of-the-faun-pompeii-ntl-archeological-museum-naples/
* http://imgur.com/eovgIx4

**Kaynak:** http://arkeofili.com/evcil-kedinin-arkeolojisi/
